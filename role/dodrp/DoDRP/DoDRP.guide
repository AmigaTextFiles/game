@database 07237980-0
@master dod:DoDRP.guide
@$VER: 1.0
@author "Jon Heggland"
@(c) ""
@remark Created with Heddley v1.1 (c) Edd Dumbill 1994

@node "Main" "DoDRP"
@{b}@{u}DoDRP - en rollepersongenerator for Drakar och Demoner@{ub}@{uu} (1991-utgaven)

@{i}Versjon 1.0 1996@{ui}

@{b}Innhold@{ub}

  @{"Opphavsrett               " link "Opphavsrett" 0} Regler for kopiering og slikt.
  @{"Oppstart                  " link "Oppstart" 0} Noen viktige ting
  @{"Teval Ailindurbom         " link "Teval" 0} Hvordan du skaper en rolleperson
  @{"Funksjoner                " link "Funksjoner" 0} Hva DoDRP gjør og ikke gjør
  @{"Forventede spørsmål       " link "Hvordan" 0} Hvordan gjør jeg ditt og datt av ting som
                             kanskje ikke er så innlysende
  @{"Vinduer                   " link "Vinduer" 0} Beskrivelser av vinduer som kan trenge
                             forklaring
  @{"Menyer                    " link "Menyer" 0} Beskrivelser av menyer som kan trenge
                             forklaring
  @{"Yrker, raser, ferdigheter " link "yrf" 0} Hvordan lage og modifisere dem
  @{"Verktøytyper              " link "Verktøytyper" 0} Eller Tool Types, alt ettersom
  @{"Forfatteren               " link "Forfatteren" 0} Om meg
  @{"Takk til                  " link "Takk til" 0} Personer som har vært til hjelp
@endnode

@node "Opphavsrett" "Opphavsrett"
@{b}@{u}Opphavsrett og slikt@{ub}@{uu}

Opphavsrett © 1996 Jon Heggland

Dette programmet kan kopieres og distribueres fritt så lenge man ikke endrer
eksisterende filer, legger til nye eller fjerner gamle, og så lenge man ikke
tar betalt for det utover kostnader for media og kopiering.

DoDRP er Giftware. Hvis du liker det, så send meg et eller annet. En
hundrelapp, for eksempel. Eller i det minste en mail så jeg vet at noen
bruker det. Hvis du ikke liker det, @{"skriv til meg" link "Forfatteren" 0} og fortell hva som er galt
med det.
@endnode

@node "Oppstart" "Oppstart"
@{b}@{u}Oppstart@{ub}@{uu}

DoDRP bør kjøres fra Workbench, siden jeg får noen uforklarlige feil når jeg
kjører det fra Shell på min maskin - beklager, men jeg er ikke kar om å finne
ut hva som bugger. Templaten er forøvrig @{b}FILE,PREFS/K@{ub} hvis du likevel vil
prøve. Uansett krever DoDRP en stakkstørrelse på 8192 bytes. Forøvrig er
systemkravene ganske beskjedne - det burde holde med en hvilken som helst
Amiga med versjon 2.04 eller høyere av systemprogramvaren. Uheldigvis har jeg
bare kunnet teste DoDRP på en 3.0 A1200, en 3.0 A4000 og en 3.1 A4000.
@endnode

@node "Teval" "Teval Ailindurbom"
@{b}@{u}Hvordan du skaper en rolleperson@{ub}@{uu}

Noe av det beste med DoDRP er etter min mening at man kan gjøre alt i hvilken
som helst rekkefølge. For at du skal få en føling med hvordan ting fungerer
går jeg dog her gjennom et velkjent, rett-frem eksempel.


Andreas har nettopp sett Robin Hood på TV og bestemmer at han helst vil være
omtrent som ham; dyktig til å skyte med pil og bue, ganske listig og en
kløpper til å klatre i trær og leve i skogen.

Han tenkte først at rollepersonen hans skulle være et menneske, akkurat som
Robin, men da han hadde lest om alle rasene fant han ut at en alv
sannsynligvis ville passe bedre, ettersom de er smidigere enn mennesker og
dessuten lever nær naturen. Å være stor og sterk synes ikke Andreas er så
viktig heller. Han trykker derfor på knappen merket Rase, velger Alv og
trykker Ok.

Andreas leser gjennom beskrivelsene av alle yrkene, og bestemmer seg for
Jeger, som passer ganske bra med det han hadde tenkt seg. Han velger yrke på
samme måte som rase. Så trykker han på syklus-knappen over lista midt i
vinduet (listeskifter-knappen) til den viser Yrkesferdigheter, og trykker
Velg-knappen nederst til venstre for å velge yrkesferdigheter. Av
ferdighetene i vinduet som dukker opp får han velge tolv stykker. Andreas vil
være dyktig til å slåss, og utnytter sin mulighet til å velge hele tre
våpenferdigheter. Han dobbeltklikker på Våpenferdighet... og velger Kortbue,
Kortsverd og Skjold ved å fylle ut Navn-feltet, velge riktig grunnegenskap og
trygge Velg for hver ferdighet. Han får så velge ytterlige ni
yrkesferdigheter, og dobbeltklikker på Animisme, Dolk, Drogekunnskap,
Giftkunnskap, Håndtere feller, Lærarbeid (et håndverk - Han skriver inn
Lærarbeid i vinduet som dukker opp, velger riktig grunnegenskap og trykker
Velg), Svømme, Trestav og Overlevelse.

Andreas klikker seg tilbake til Grunnegenskaper-lista med listeskifteren. Han
ser at FYS, SMI og PSY er allerede satt til 12 - minimum for en Jeger. Videre
ser han at STY, INT og KAR er satt til minimum for en Alv - henholdsvis 2, 6
og 5. Størrelsen er 11, normalstørrelsen for en Alv. Kostnaden i BP for FYS,
SMI og PSY er regnet ut, og Andreas har 67 BP igjen.

Andreas synes det holder at hans rolleperson er normalsterk (11 er
«normalt»). Han markerer Styrke ved å klikke på den i lista, og bruker
slideren til å justere verdien fra 2 til 11. BPene hans går ned til 55 - det
kostet 12 å kjøpe 11 i styrke, siden alver får -1 på STY. På samme måte
setter han FYS til 15, SMI til 18, INT til 11, PSY til 14, KAR til 12 og lar
STØ være. Når han er ferdig synes Andreas at han har fått en ganske bra
rolleperson, selv om det kanskje kostet litt vel mye. Han har 14 BP igjen.

Andreas velger å spandere 1 BP på en spesiell evne. DoDRP håndterer ikke
spesielle evner, så Andreas trykker på >-knappen til høyre for
BP->annet-feltet og kaster terninger selv.

Likeledes bruker han 5 BP på sosial stand og 3 BP på startkapital; han øker
BP->annet-tallet til 9 og kaster terninger av hjertens lyst. De siste 5 BPene
bruker han til å legge til startferdigheter; han setter BP->EP til 5 og
legger merke til at han nå har 175 EP.

Ettersom Andreas er Alv spiller hans alder ingen rolle, så
Aldersgruppe-knappen er «ghostet».

Andreas klikker seg frem til listen med Primære ferdigheter og ser at DoDRP
allerede har regnet ut grunnsjansene. Språk er imidlertid ikke listet opp
blant de primære ferdighetene, og Andreas klikker frem Språk-lista. Av
beskrivelsen for Tale morsmål finner han ut at hans BC er 16 (FV B4) ettersom
han ikke tilhører overklassen eller adelen. Han trykker Velg og fyller ut
vinduet som dukker opp med Navn Alvisk, Morsmål, BC 16 og Tale, og trykker
Velg. På liknende måte velger han Lese/Skrive Alvisk. Menneskespråkene han
også får som morsmål venter han med. Når han er ferdig fortsetter han med å
bruke sine 175 erfaringspoeng.

Andreas vil øke sin FV i ferdigheten Klatre fra nåværende 4 til 10. Han gjør
det på samme måte som han justerte grunnegenskapene, og legger merke til at
EPene hans synker fra 175 til 163 - 12 poeng. Likeledes øker han FV i
Håndtere feller fra 4 til 11 for 24 poeng. Videre setter han kortbue til FV
15, Kortsverd til 11 og Trestav til 9. Han er nå flink til å slåss, men har
bare 43 EP igjen av sine opprinnelige 175. Han setter Snike til 10, Ri til 11
og Spore til 5 før han finner ut at han bare har BC 3 og 2 i Oppdage fare og
Lytte. Alver skal jo ha +4 på disse, så Andreas fjerner dem ved å markere dem
å trykke på Fjern-knappen, og lager nye ved å trykke Velg og sette Navn til
hhv Oppdage fare og Lytte, GE til PSY og INT, og BC til 4 i vinduet som
kommer frem. Så øker han Oppdage fare-FVen fra 7 til 10, og bruker de siste 3
EPene på Dolk.
@endnode

@node "Funksjoner" "Hva DoDRP gjør og ikke gjør"
@{b}@{u}Hva DoDRP gjør for deg@{ub}@{uu}

DoDRP er ment å ta seg av de matematiske aspektene av rollepersonskapingen.
Beregning av BP- og EP-forbruk, rasebonuser på grunnegenskaper,
grunnegenskapskrav og grunnsjanser er vel det viktigste.

* DoDRP vil automatisk beregne minimum og maksimum for grunnegenskaper og
  ferdigheter, basert på rase, yrke og aldersgruppe.

* DoDRP vil kontinuerlig oppdatere antall BP du har igjen mens du endrer
  grunnegeskaper og overfører BP til EP og andre ting.

* DoDRP vil holde greie på grunnsjansene i alle ferdigheter, og oppdatere
  dem når grunnegenskapene endres. EP som tjenes ved at man øker
  grunnsjanser holdes selvsagt greie på.

* DoDRP vil holde greie på antall EP mens du endrer ferdighetsverdier

* DoDRP vil holde greie på hvilke yrkesferdigheter som er lovlige for yrket
  du har valgt, også ferdigheter du kan ha flere av som våpenferdigheter og
  språk, og vil gi beskjed om hvilke yrkesferdigheter som er ulovlige hvis
  du velger et annet yrke etter å ha valgt ferdigheter.

* DoDRP vil la deg lage ferdigheter med bonus på grunnsjanse, fast
  grunnsjanse, og/eller valgfri pris.

* Og ikke minst: DoDRP vil la deg gjøre alt dette om hverandre i hvilken som
  helst rekkefølge.

Og i tillegg er det mulig å endre raser, yrker, primære- og yrkesferdigheter,
lage nye og modifisere eksisterende. Det finnes dog ikke noe grafisk
brukergrensesnitt for det.


@{b}@{u}Hva DoDRP ikke gjør for deg (ennå)@{ub}@{uu}

DoDRP er laget for å være fleksibelt og generelt når det gjelder raser, yrker
og ferdigheter, så en del spesialregler er ikke implementert.

* Rasebonuser på ferdigheter må gjøres manuelt. Alver får f.eks. ikke
  automatisk +4 på Oppdage Fare og Lytte (se @{"Hvordan gjør jeg..." link "Hvordan" 0} for hvordan
  det likevel kan gjøres). Andre rasespesialiteter som f.eks. det at Geologi
  er primær ferdighet for dverger må du også fikse selv.

* Alt som har med terningkast å gjøre. Deriblant også slike ting som man
  bruker BP på, som spesielle evner, sosial stand og startkapital. Bruk
  BP->annet-funksjonen for å sette av BP til dette.

* Ferdigheter som er avhengige av andre ferdigheter for grunnsjanse m.m.,
  som for eksempel To Våpen, Snike Usett og Bording. Se @{"Hvordan Gjør jeg..." link "Hvordan" 0}
  for den greieste måten å ordne det på.

* DoDRP holder ikke greie på hvilke yrker som er «lovlige» for forskjellige
  raser - det er f.eks. fullt mulig å ha en piratdverg.

DoDRP er ikke ment å erstatte regelbøkene, men bare som et hjelpemiddel for
de mer slitsomme delene av skapelsesprosessen. Er det likevel noe du syns
burde håndteres av DoDRP som ikke blir det, så gi meg beskjed om det.
@endnode

@node "Hvordan" "Hvordan gjør jeg..."
@{b}@{u}Hvordan...@{ub}@{uu}

@{i}...velger jeg språk?@{ui}

Trykk på knappen over lista i hovedvinduet til den viser @{b}Språk@{ub}. Trykk på
@{b}Velg@{ub}-knappen nederst til venstre, og fyll ut feltene i vinduet som da dukker
opp. Vil du ha et morsmål velger du morsmål-knappen og fyller ut BC-feltet
med grunnsjansen (som du må beregne selv). Hvis ikke, tolkes BC-verdien som
en bonus på INT-grunnsjansen, og bør følgelig være 0 i de fleste tilfeller.
Bruk radioknappene til å velge om det er en Tale- eller
Lese/Skrive-ferdighet. Trykk @{b}Velg@{ub}-knappen, og ferdigheten blir puttet inn i
språklista di.

@{i}...velger jeg yrkesferdigheter som ikke finnes i lista?@{ui}

Velg @{b}Annen ferdighet@{ub} eller @{b}Spesiell ferdighet@{ub}, skriv inn data for ferdigheten
din i vinduet og trykk @{b}Velg@{ub}.

@{i}...lar jeg dvergen min få Geologi som primær ferdighet?@{ui}

Trykk på knappen over lista i hovedvinduet til den viser @{b}Primære ferdigheter@{ub}.
Trykk på @{b}Velg@{ub}-knappen og fyll inn vinduet som dukker opp med passende data
(Navn Geologi, GE Intelligens, BC 0, B-ferdighet og Pris 2). Pass på å ikke
velge Geologi som yrkesferdighet.

@{i}...lar jeg alven min få +4 i Oppdage Fare? (Lytte osv)@{ui}

Trykk på knappen over lista i hovedvinduet til den viser @{b}Primære ferdigheter@{ub}.
Trykk på Oppdage Fare, og fjern den ved å trykke på @{b}Fjern@{ub}-knappen. Trykk på
@{b}Velg@{ub}-knappen, og fyll ut vinduet med Navn Oppdage Fare, GE Psykisk kraft, BC
4 og pris 2. Verdien i BC-feltet vil bli lagt til PSY-grunnsjansen din for
denne ferdigheten.

@{i}...gjør jeg med To Våpen? (Snike usett osv)@{ui}

Hmmm. Denne er litt krøkkete; det beste er nok å bestemme seg for hvilke
våpenferdigheter den skal gjelde og hvilken FV man vil ha i dem på forhånd,
velge Spesiell yrkesferdighet i @{b}Mulige yrkesferdigheter@{ub}-vinduet og fylle ut
vinduet med Navn To våpen, GE Spesiell (så den ikke skal avhenge av noen
grunnegenskap) og BC lik halvparten av den laveste FVen den gjelder.
Problemet er at hvis man endrer FV i våpenferdighetene vil ikke dette
gjenspeiles i grunnsjansen for To Våpen.

@{i}...lar jeg harmonisten min få 20 i Spille instrument for halv pris?@{ui}

Litt brysom denne også. Litt avhengig av hvordan man tolker «halv pris» kan
man enten øke MaxFV til 20 i DoD-instillinger-vinduet og velge en @{b}Spesiell
yrkesferdighet@{ub} med Navn Spille hvadetnåer, GE Karisma og Pris 2, eller man
kan velge en Spesiell Yrkesferdighet med GE Spesiell og BC 20 og trekke fra
riktig antall EP i DoD-instillinger-vinduet. Problemet i det første tilfellet
er at man betaler 2, som jo ikke er halvparten av 3, og at man ikke hindres i
å sette andre ferdigheter til 20 også. Problemet i det andre tilfellet er at
endringer i karisma ikke gjenspeiles i antall EP man betaler for
ferdigheten.

@{i}...lar jeg personen min begynne som Ekstraordinær (Helt, Vanlig Helt osv)?@{ui}

Velg @{b}DoD...@{ub} fra @{b}Innstillinger@{ub}-menyen og trykk på @{b}Ekstraord.@{ub}-knappen eller
fyll ut StartBP, EP og MaxFV-feltene som du vil.

@{i}...<et eller annet problem jeg ikke har tenkt på>@{ui}

Kontakt @{"forfatteren" link "Forfatteren" 0}.
@endnode

@node "Vinduer" "Vinduer"
@{b}@{u}Vinduer@{ub}@{uu}

Dette er ikke en beskrivelse av hvert eneste vindu i detalj, ettersom en del
er ganske like, og forhåpentligvis ganske lettfattelige. Et par kan nok
imidlertid trenge en viss omtale, og her kommer den.

  @{"Hovedvinduet                  " link "V_Hovedvindu" 0}
  @{"Ferdighetsvinduene            " link "V_Ferdighet" 0}
  @{"Listevinduene                 " link "V_Liste" 0}
  @{"Mulige yrkesferdigheter       " link "V_Yrkesferdighet" 0}
  @{"Ferdighetsinfo                " link "V_Ferdighetsinfo" 0}
  @{"Brukergrensesnittinnstillinger" link "V_GUIprefs" 0}
  @{"DoD-innstillinger             " link "V_DoDprefs" 0}
@endnode

@node "Menyer" "Menyer"
@{b}@{u}Menyer@{ub}@{uu}

Menyene tror jeg er ganske intuitive, så jeg skal ikke kjede deg med å si så
mye om dem.

@{b}Prosjekt@{ub}

  En standard Amiga prosjekt-meny, så jeg sier ikke mer om den.


@{b}Vinduer@{ub}

  Grunnegenskaper - Besvergelser: Åpner (eller bringer til front)
  @{"listevinduer" link "V_Liste" 0}.
  Ferdighetsinfo: Åpner @{"ferdighetsinfo-vinduet" link "V_Ferdighetsinfo" 0}
  Lukk: Ekvivalent med å trykke på lukke-knappen til det aktive vinduet.
  Jeg tok med denne hovedsaklig for å kunne lukke vinduer med tastaturet.


@{b}Innstillinger@{ub}

  Brukergrensesnitt/DoD: Åpner hhv @{"Brukergrensesnittinnstillinger-vinduet" link "V_GUIprefs" 0}
  og @{"DoD-innstillinger-vinduet" link "V_DoDprefs" 0}.

  Lagre: Lagrer Brukergrensesnitt- og DoD-innstillinger, størrelse og
  posisjon til alle vinduer samt innholdet i filrequesteren til filen
  innstillingene ble lest inn fra sist. Hvis innstillingene ikke har
  blitt lest inn fra noen fil (dvs. man bruker de innebygde
  innstillingene) blir de lagret under navnet DoDRP.prefs i
  programkatalogen.

  Lagre Som: Som Lagre, men ber om et filnavn.

  Hent: Hva tror du?
@endnode

@node "yrf" "Yrker,  raser, ferdigheter"
@{b}Hvordan lage og modifisere yrker, raser og ferdigheter@{ub}

For å gjøre det mulig for dere brukere å lage egne yrker, raser og
ferdigheter, og å modifisere de eksisterende (oversette navn f.eks.) fant jeg
ut at det var best å legge dem i egne tekstfiler som blir parset og lest inn
hver gang DoDRP startes. Jeg har prøvd å gjøre syntaksen enkel og konsistent,
uten at det ble så skrekkelig mye arbeid for meg :>.

Jeg bruker den samme systemfunksjonen som AmigaDOS bruker for parsing av
argumenter, så det er en fordel å være kjent med «format» og «template» fra
AmigaDOS-håndboken.

Både yrker, raser og ferdigheter spesisfiseres på liknende måte: først et
«hode», en linje med navn og et par andre ting, etterfulgt av «kroppen», null
eller flere linjer med andre ting, terminert av en linje med tegnene **.
Kommentarer er også i AmigaDOS-stil: alt etter et semikolon (;) på en linje
blir ignorert.

Den enkleste måten å lære seg systemet er kanskje å lese de eksisterende
filene (Yrkeliste, Raseliste, PrimæreFerdigheter og Yrkesferdigheter). Her er
uansett fullstendig beskrivelser av @{"yrke" link "P_Yrke" 0}-, @{"rase" link "P_Rase" 0}- og @{"ferdighet" link "P_Ferdighet" 0}ssyntaks.
@endnode

@node "Verktøytyper" "Verktøytyper"
@{b}@{u}Verktøytyper@{ub}@{uu}

DoDRP støtter følgende verktøytyper:

@{fg shine}PATTERN@{fg text} - gir Mønster-felt i filrequesteren

@{fg shine}PREFS=<prefs-fil>@{fg text} - Hvilken fil DoDRP skal lese og skrive innstillinger
fra/til. Hvis ingenting er oppgitt brukes DoDRP.prefs.

@{fg shine}ICON=<ikonnavn>@{fg text} - Ikonet DoDRP bruker til rollepersonfilene det genererer.
Hvis ingenting er oppgitt, eller DoDRP ikke finner det, brukes et innebygd.
Ikke ta med .info på slutten av ikonnavnet.

@{fg shine}RASER=<rasefilnavn>@{fg text} - Navnet på fila hvor raser er definert. Standard er
Raseliste.

@{fg shine}YRKER=<yrkefilnavn>@{fg text} - Som RASER. Standard er Yrkeliste.

@{fg shine}YFERD=<yrkesferdighetsfilnavn>@{fg text} - Som RASER. Standard er Yrkesferdigheter.

@{fg shine}PFERD=<primærferdighetsfilnavn>@{fg text} - Som RASER. Standard er PrimæreFerdigheter.
@endnode

@node "Forfatteren" "Forfatteren"
@{b}@{u}Meg@{ub}@{uu}

Jeg heter Jon Heggland, og har programmert på Amiga i snart tre år. DoDRP er
mitt største enmannsprosjekt til nå, omfatter nesten 10 000 linjer C++-kode,
og har tatt om lag halvannet år å lage. Så hvis du liker/bruker det, gi meg
gjerne beskjed om det så jeg føler jeg har noe igjen for arbeidet. DoDRP er
Giftware - send meg en gave hvis du synes jeg fortjener det.

Adressene mine er:

E-mail: heggland@stud.ntnu.no

WWW: http://www.stud.ntnu.no/~heggland

Snail-mail: Jon Heggland
            Kringkollen 24
            4800 Arendal
@endnode

@node "Takk til" "Takk til..."
@{b}@{u}Takk til...@{ub}@{uu}

...Marcel Offermans og Frank Groen for EAGUI.library

...Dietmar Eilert for GoldED

...Edd Dumbill for Heddley

...Michael Sinz for Enforcer

...Lars Heggland for idéer til ikonene og generell feedback
@endnode

@node "V_Hovedvindu" "Hovedvinduet"
@{b}@{u}Hovedvinduet@{ub}@{uu}

Dette er vinduet som dukker opp ved oppstart, og som inneholder det som er
verdt å vite om rollepersonen din.

@{b}BP@{ub}: Display-gadget som viser hvor mange BP du har igjen

@{b}BP->EP@{ub}: Viser hvor mange BP du har overført til EP. < >-knappene ved siden av
brukes til å øke eller minske dette tallet.

@{b}EP@{ub}: Viser hvor mange EP du har igjen.

@{b}BP->Annet@{ub}: Viser hvor mange BP du har satt av til andre ting som ikke
håndteres av DoDRP

@{b}Yrke@{ub}: Knapp som åpner vinduet hvor du velger yrke. Ved siden av knappen vises
yrket du har valgt, eller Kriger hvis du ikke har valgt noe.

@{b}Rase@{ub}: Som Yrke. Standardinnstilling er Menneske.

@{b}Aldersgruppe@{ub}: Trykk på denne for å velge hvilken aldergruppe RPen din er.

@{b}Listeskifter@{ub}: Denne knappen, plassert rett over lista omtrent midt i vinduet,
er ganske viktig. Den bestemmer hvilket aspekt av rollepersonen som vises i
lista under - Grunnegenskaper, Primære ferdigheter, Yrkesferdigheter, Språk
eller Besvergelser (det siste er selvsagt bare tilgjengelig for magi-brukende
yrker).

@{b}Lista@{ub}: Her vises et eller annet aspekt av rollepersonen, bestemt av
listeskifterknappen. Trykk på en grunnegenskap eller ferdighet for å markere
den når du vil endre den. Tallene til venstre for grunnegenskapen/ferdigheten
er henholdsvis verdi og grunnsjanse, og FV og B-FV (om aktuelt). Apropos
lista: I utgangspunktet er alle grunnegenskaper og ferdighetsverdier satt til
minimum. Hvis minimum endres, f.eks. fordi et annet yrke med lavere GE-krav
velges, eller man senker en grunnegenskap så mye at grunnsjansen synker, vil
verdiene settes ned til det nye minimum, med mindre de har blitt endret. Hvis
en verdi har blitt endret, vil DoDRP holde den verdien, med mindre et
eventuelt nytt minimum er høyere enn verdien, i hvilket tilfelle verdien vil
økes til det nye minimumet. I praksis trenger du ikke tenke på dette, men
hvis du finner ut at du mister EP når du justerer ned grunnegenskaper, eller
at en FV ikke lenger er hva du satte den til, er nok dette forklaringen.

@{b}Verdislideren@{ub}: Denne dingsen, plassert under lista, brukes til å endre
verdien til en grunnegenskap eller ferdighet i lista. Dra i den svarte
knappen eller klikk til høyre eller venstre for den.

@{b}Velg-knappen@{ub}: Denne brukes til å velge nye ferdigheter (og er følgelig
«ghostet» når lista viser grunnegenskaper), men oppfører seg litt forskjellig
alt ettersom hva lista viser. For Primære ferdigheter, Språk og Besvergelser
åpner den passende ferdighetsvinduer, mens for yrkesferdigheter åpner den
vinduet med Lovlige Yrkesferdigheter.

@{b}Fjern-knappen@{ub}: Fjerner ferdigheter. Velg en ferdighet i lista, trykk på
Fjern, og den forsvinner. Valgte du den fjernede ferdigheten fra de lovlige
ferdighetene blir den puttet tilbake dit, ellers slettes den ugjenkallelig.
@endnode

@node "V_Ferdighet" "Ferdighetsvinduene"
@{b}@{u}Ferdighetsvinduene@{ub}@{uu}

Dette er en del vinduer som riktignok ikke er helt like, men som inneholder
en del av de samme elementene, og som alle brukes til det samme: å lage
ferdigheter.

Disse gadgetene kan du støte på i et ferdighetsvindu:

@{b}Navn@{ub}: Finnes i alle. Skriv inn navnet på ferdigheten din her. Det kan maks
være ca. 256 tegn langt.

@{b}GE@{ub}: En syklus-knapp hvor du kan bestemme hvilken grunnegenskap ferdigheten
skal baseres på. I enkelte ferdighetsvinduer kan du i tillegg til til de seks
grunnegenskapene (størrelse-ferdigheter er ikke lov i DoDRP) velge Spesiell,
som betyr at grunnsjansen ikke avhenger av noen grunnegenskap; den er null
(pluss det du skriver inn i @{b}BC@{ub}-feltet). I våpenferdighet-vinduet kan man bare
velge mellom styrke og smidighet, så jeg lagde et par radioknapper i stedet
for en syklus-knapp her.

@{b}BC@{ub}: Tallet du skriver inn her er en bonus på grunnsjansen - har du valgt
Spesiell som GE vil det være grunnsjansen.

@{b}B-ferdighet@{ub}: En avkrysningsboks du markerer hvis ferdigheten din skal være en
B-ferdighet.

@{b}Pris@{ub}: Prisen på ferdigheten din. En heltallig, positiv verdi.

@{b}Skoleverdi@{ub}: Finnes bare i Besvergelse-vinduet. Prisen blir beregnet på
grunnlag av denne.

@{b}Morsmål@{ub}: Finnes bare i Språk-vinduet. Er denne markert, regnes ikke
ferdigheten som yrkesferdighet, koster 2 og grunnsjansen er verdien i
@{b}BC@{ub}-feltet. Ellers regnes språket som fremmed, koster 3 og grunnsjansen er
INT-grunnsjanse pluss verdien i @{b}BC@{ub}-feltet.

@{b}Tale-Lese/Skrive@{ub}: Finnes også bare i Språk-vinduet. Radioknapper som
bestemmer om ferdigheten er av den ene eller andre typen. Den eneste
betydningen det har er at det sjekkes hvor mange Tale- og L/S-språk yrket kan
ha.

@{b}Velg@{ub}: Finnes i alle. Når du trykker på denne settes den nylagede ferdigheten
inn i en passende liste, med grunnsjansen som FV.
@endnode

@node "V_Liste" "Listevinduene"
@{b}Listevinduene@{ub}

Det eneste disse fem vinduene gjør, er å vise innholdet i en av listene -
Grunnegenskaper, Primære ferdigheter, Yrkesferdigheter, Språk eller
Besvergelser. Jeg tenkte de kunne være kjekke å ha siden hovedvinduet bare
viser en liste av gangen. De oppdateres selvsagt fortløpende.
@endnode

@node "V_Yrkesferdighet" "Mulige yrkesferdigheter-vinduet"
@{b}@{u}Mulige yrkesferdigheter-vinduet@{ub}@{uu}

Dette vinduet viser hvilke yrkesferdigheter rollepersonen din kan ha, bestemt
av hvilket yrke den har. Dobbelklikk på en eller marker den og trykk på
Velg-knappen for å velge en ferdighet.

En del av ferdighetsnavnene i lista slutter på tre punktum. Når du velger
disse, dukker det opp et ferdighetsvindu. Dette gjelder Håndverk, Spille
instrument, Våpenferdighet, Annen yrkesferdighet og Spesiell yrkesferdighet,
ferdigheter du kan ha flere av, som Kulturkjennskap og Dyretrening, og
spesialtilfelle-ferdigheter som To Våpen og Stridskunster - disse siste åpner
det samme vinduet som Spesiell yrkesferdighet. Vær oppmerksom på at Håndverk,
Spille instrument og Våpenferdighet alltid er til stede i lista, selv om din
rolleperson ikke kan ha noen slike. Du vil i så tilfelle få beskjed når du
prøver å velge ferdigheten fra ferdighetsvinduet.
@endnode

@node "V_Ferdighetsinfo" "Ferdighetsinfovinduet"
@{b}Ferdighetsinfovinduet@{ub}

Dette vinduet viser navn, grunnegenskap, grunnsjanse og pris til sist
markerte ferdighet. Du kan bare se på dem, ikke endre dem på noe vis. Men
noen har nok nytte av det.
@endnode

@node "V_GUIprefs" "Brukergrensesnittinnstillinger-vinduet"
@{b}@{u}Brukergrensesnittinnstillinger-vinduet@{ub}@{uu}

Som navnet antyder, kontrollerer dette vinduet
brukergrensesnittinnstillinger.

@{b}Skjermtype@{ub}: Workbench, Egen offentlig eller Offentlig. Velger du Egen
offentlig åpner DoDRP på en skjerm med fire farger og samme skjermmodus som
Workbench (eller egentlig på standard offentlig skjerm, men det er i de
fleste tilfeller Workbench); velger du Offentlig må du skrive inn en
offentlig skjerms navn, hvorpå DoDRP åpner på den skjermen, hvis den finner
den. En skjerm skal i følge Commodores stilguide hete (programmets kortnavn
med store bokstaver).(et tall fra 1 og oppover). DoDRPs skjerm heter for
eksempel DODRP.1 - hvis du starter det en gang til uten å avslutte heter
skjermen til den nye utførelsen DODRP.2 osv. Skjermnavnet blir ofte oppgitt i
About..-menyvalget til et program.

@{b}Lag ikoner@{ub}: Om DoDRP skal lage ikoner til RP-filene sine. Uansett instilling
blir ikoner bare laget når nye filer skapes - eksisterende ikoner røres ikke.
DoDRP bruker et internt lagret ikon med mindre et annet angis i
Verktøytyper.

@{b}Justerbar vindustørrelse@{ub}: Alle DoDRPs vinduer har justerbar størrelse. Hvis
du vil skru av det, har du muligheten her.

@{b}Horisontal/vertikalt mellomrom@{ub}: Dette er avstander i piksler mellom gadgetene
i vinduene. Kjører du MUI (vik fra meg!!) vet du sikkert hva det er.

Ok- og Avbryt-knappene fungerer som forventet (med mindre du har meget sære
forventninger :).
@endnode

@node "V_DoDprefs" "DoD-innstillinger-vinduet"
@{b}DoD-instillinger-vinduet@{ub}

Her skriver du inn hvor mange BP rollepersonen din i utgangspuktet skal ha,
og hvor mange EP han/hun skal få og maksimum FV for de forskjellige
aldersgruppene. Seks ferdiginnstillinger er tilgjengelig: @{b}Normal@{ub}, som er den
normale fra Rollpersonen, @{b}Ekstraordinær@{ub} og @{b}Helt@{ub}, som først kom i Krigarens
Handbok, og @{b}Slump/vanlig@{ub} (helt), @{b}Sann helt@{ub} og @{b}Gudefødt@{ub} (helt) som kom med
Hjältarnas Handbok. Ekstraordinær og Helt fra Alver er ikke implementert, så
det må du fikse selv. Alver regnes som Unge når det gjelder EP, og Modne når
det gjelder MaxFV.
@endnode

@node "P_Yrke" "Yrke-syntaks"
@{b}@{u}Yrke-syntaks@{ub}@{uu}

@{b}Hode@{ub}

@{i}Format:@{ui} @{fg shine}YRKE <yrkenavn> [: <forfader-yrke> [-FERD]] [VIRTUELL]
[MAGI|MAGIKER]@{fg text}

@{i}Template:@{ui} @{fg shine}YRKE/K,:/K,-FERD/S,MAGI=MAGIKER/S,VIRTUELL/S@{fg text}

@{i}Spesifikasjon:@{ui}

<yrkenavn> er navnet på yrket du lager. Det er dette som vises i yrkelista.

MAGI- og MAGIKER-nøkkelordene er synonyme og betyr, hvis de er til stede, at
yrket kan ha besvergelser, og at det bare kan ha ni yrkesferdigheter, i
stedet for tolv. Det kan imidlertid overstyres av YF-nøkkelordet (se
nedenfor)

: <forfader-yrke> er en slags arvingskonstruksjon. Hvis du lar et Yrke2
«arve» fra det allerede definerte Yrke1 ved å skrive @{b}YRKE Yrke2 : Yrke1@{ub} vil
Yrke2 settes opp innrykket under Yrke1 i yrkelista, og Yrke2 vil i
utganspunktet være helt likt Yrke2 (bortsett fra navnet) før resten av
yrke-spesifikasjonen leses. Yrke2 vil ha kunne ha de samme yrkesferdighetene
som Yrke1 hvis ikke nøkkelordet -FERD oppgis - i så fall vil Yrke2 bare ha de
som er spesifisert i kroppen.

Hvis nøkkelordet VIRTUELL oppgis vil yrket ikke kunne velges. Det brukes for
å gruppere andre yrker.


@{b}Kropp@{ub}

@{i}Format:@{ui} @{fg shine}[STY <n>]...[KAR <n>] [IKKE] [FERD] {<ferdighetsID>} [YF <n>]
[VÅPEN|VAPEN <n>] [INSTR <n>] [HÅND|HAND <n>] [TALE|TALA <n>] [LS <n>]@{fg text}

@{i}Template:@{ui} @{fg shine}STY/K/N,FYS/K/N,SMI/K/N,INT/K/N,PSY/K/N,KAR/K/N,FERD/M,IKKE/S,
YF/K/N,VAPEN=VÅPEN/K/N,INSTR/K/N,HAND=HÅND/K/N,TALE=TALA/K/N,LS/K/N,**/S@{fg text}

@{i}Spesifikasjon:@{ui}

STY, FYS, SMI, INT, PSY og KAR er grunnegekapskravene til yrket.

YF, VÅPEN, INSTR, HÅND, TALE og LS er hvor mange ferdigheter yrket kan ha av
henholdsvis yrkesferdigheter, våpenferdigheter, håndverk, tale fremmede språk
og lese/skrive fremmede språk. Standardverdier er 12 for yrkesferdigheter (9
hvis MAGI spesifiseres i hodet) og 0 for de andre. -1 betyr ubegrenset (vel,
for tiden betyr det faktisk 255, men det burde vel holde)

Det valgfrie nøkkelordet FERD etterfulgt av valgfritt antall ferdighetsID'er
viser hvilke ferdigheter yrket kan ha. Nøkkelordet IKKE endrer betydningen av
dette; ferdighetsID'er på samme linje som et IKKE er ferdigheter som yrket
ikke kan ha (dette er bare nyttig ved arving).
@endnode

@node "P_Rase" "Rase-syntaks"
@{b}@{u}Rase-syntaks@{ub}@{uu}

@{b}Hode@{ub}

@{i}Format:@{ui} @{fg shine}RASE <rasenavn> [: <forfader-rase>] [ALV] [SVART|SVARTFOLK]
[VIRTUELL]@{fg text}

@{i}Template:@{ui} @{fg shine}RASE/K,:/K,ALV/S,SVART=SVARTFOLK/S,VIRTUELL/S@{fg text}

@{i}Spesifikasjon:@{ui}

<rasenavn> er rasenavnet. VIRTUELL er som for @{"Yrke" link "P_Yrke" 0}. Kolon-konstruksjonen er
som for @{"Yrke" link "P_Yrke" 0}, bortsett fra at den nye rasen ikke settes lik sin forfader -
det er bare for gruppering.

ALV betyr at rasen er av alvefolk, slik at Aldersgrupper ignoreres og EP og
MaxFV behandles spesielt.

SVART og SVARTFOLK betyr at rasen er av svartfolk, som har en egen
aldersgruppe-tabell. Dette er den eneste støtten jeg har for svartfolk.


@{b}Kropp@{ub}

@{i}Format:@{ui} @{fg shine}[STY <n>]...[KAR <n>] [STØ|STO <min-max(normal)>] [BPPRIS <n>]@{fg text}

@{i}Template:@{ui}
@{fg shine}STY/K/N,FYS/K/N,SMI/K/N,INT/K/N,PSY/K/N,KAR/K/N,STØ=STO/K,BPPRIS/K/N,**/S@{fg text}

@{i}Spesifikasjon:@{ui}

STY, FYS, SMI, INT, PSY og KAR er rasemodifikasjon på den aktuelle
grunnegenskapen. Standardverdi er 0.

STØ/STO er størrelse, spesifisert som i Rollpersonen, side 10. Standard er
8-18(13).

BPPRIS er prisen i BP for denne rasen. Standard er 0.
@endnode

@node "P_Ferdighet" "Ferdighets-syntaks"
@{b}@{u}Ferdighets-syntaks@{ub}@{uu}

@{b}Hode@{ub}

@{i}Format:@{ui} @{fg shine}FERD|FERDIGHET <ferdighetsnavn> [[ID] <id>] [MULTI|SPES|SPESIELL]@{fg text}

@{i}Template:@{ui} @{fg shine}FERD=FERDIGHET/K,ID,MULTI/S@{fg text}

@{i}Spesifikasjon:@{ui}

<ferdighetsnavn> er ferdighetsnavnet.

ID er en firebokstavers identifikasjonskode, som brukes i
@{"Yrke-spesifikasjonen" link "P_Yrke" 0} for å bestemme hvilke yrkesferdigheter et yrke kan ha.
Hvis den ikke oppgis, brukes de fire første bokstavene av ferdighetsnavnet,
konvertert til store bokstaver. ID'en bør være unik, men jeg foretar ikke
noen sjekk på det.

MULTI er bare aktuelt for yrkesferdigheter. Nøkkelordet brukes til
ferdigheter man kan ha flere av, f.eks. Kulturkjennskap.

Synonymene SPES og SPESIELL er også bare aktuelt for yrkesferdigheter. De
brukes til å lage spesialtilfelle-ferdigheter som To våpen, Stridskunster og
Våpenteknikker, som man må velge via Spesiell yrkesferdighet-vinduet, og de
åpner dette når de blir valgt.


@{b}Kropp@{ub}

@{i}Format:@{ui} @{fg shine}[STY|FYS|SMI|INT|PSY|KAR] [B] [PRIS <n>]@{fg text}

@{i}Template:@{ui} @{fg shine}STY/S,FYS/S,SMI/S,INT/S,PSY/S,KAR/S,B/S,PRIS/K/N,**/S@{fg text}

@{i}Spesifikasjon:@{ui}

STY-KAR viser hvilken grunnegenskap ferdigheten er basert på. Bør alltid
oppgis, unntatt for virtuelle ferdigheter, hvor den kan utelates.

B-nøkkelordet spesifiseres hvis det dreier seg om en B-ferdighet.

Pris er prisen - standardverdi er 3 for yrkesferdigheter, 2 for primære
ferdigheter og ingen pris for virtuelle.
@endnode

