AREABUILDER

Guida alla scrittura di aree
----------------------------

.Introduzione.

Ogni autore di aree deve, prima di ogni altra cosa, leggere ed
assimilare questo documento: Noi, le Divinita' di Tempora Sanguinis,
siamo disposte ad aiutare in ogni modo chiunque intenda aiutarci ad
estendere il mondo dell'Impero Celeste, ma esigiamo serieta',
buonafede e rispetto assoluto delle regole tracciate in questo
documento.

.Sommario.

1. Informazioni generali (HELP AREA_1)
2. Storia di una nuova area (HELP AREA_2)
3. Come si scrive un'area ? (HELP AREA_3)
4. Conclusioni (HELP AREA_4)

Appendice A. Note per gli utenti di Eleutheria (HELP AREA_A)
Appendice B. Note di Dryden per i builders (HELP AREA_B)
Appendice C. Note di Gabriel (HELP AREA_C)
#
AREA_1

1. Informazioni generali

Un'area e' una 'parte di mondo', ossia un'insieme di una o piu' zone,
ognuna composta da un insieme di stanze, oggetti, mob (mostri) e negozi,
correlati logicamente.
Nella maggior parte dei casi, un'area e' composta da un'unica zona,
salvo casi particolari (legati ad aree molto vaste - oltre 100 stanze -
o ad esigenze particolari di gestione).

L'Impero Celeste - il mondo di Tempora Sanguinis - e' composto di
numerose aree, alcune ereditate o tradotte da ShadowDale, altre
composte da Dei, LoaL (Signori Feudali), o giocatori.

Ogni giocatore puo' realizzare una o piu' aree, seguendo delle linee
guida decise dagli Dei, affinche' vengano aggiunte all'Impero Celeste.
Esse diventeranno, a tutti gli effetti, estensioni del Mondo di Tempora
Sanguinis: saranno indistinguibili dalle altre aree, e tutti i
giocatori - inclusi gli stessi autori - vi potranno interagire
(esplorandole, risolvendo quest, o semplicemente uccidendo i mob
in esse contenuti e andando a caccia di oggetti pregiati).

Al contrario di quello che accade per i Territori dei Signori Feudali,
su cui questi ultimi hanno pieno potere e possesso - avendole pagate,
a caro prezzo, in punti esperienza - e dei cui mob possono
avvantaggiarsi durante le guerre, sia tra LoaL che tra Regni, i
giocatori che realizzano aree non hanno nessun diritto particolare -
in termini di gioco - nei loro confronti.
Questo significa che non potranno comandarne i mob, non potranno
esigere da mob, oggetti o stanze (tramite procedure speciali) dei
comportamenti particolari nei loro confronti, atti ad avvantaggiarli
in qualsiasi modo, non potranno inserire nelle loro aree oggetti
congegnati a loro beneficio, e, piu' in generale, non potranno
dotare la loro area di alcun meccanismo scritto in funzione dei loro
personaggi: infatti, pur essendo gli autori di quelle aree, non ne
sono - in termini di gioco - i padroni.
#
AREA_2

2. Storia di una nuova area

2.1. Accordi iniziali

Ogni area dell'Impero Celeste deve sottostare a dei vincoli precisi
riguardanti la sua ambientazione: deve cioe' rispettare il contesto
fantasy di Tempora Sanguinis, e, piu' in generale, il contesto simil-
medievale - anteriore alla scoperta della polvere da sparo - proprio
della fantasy classica.

Chiunque abbia intenzione di accingersi alla creazione di un'area,
deve innanzitutto contattare tramite e-mail una delle Massime
Divinita' di Tempora Sanguinis.
I loro indirizzi di e-mail sono disponibili, all'interno di TS, con
il comando HELP RISORSE, o direttamente nella sezione Risorse del
sito Web di Tempora Sanguinis
(http://caristudenti.cs.unibo.it/~donati/mud/index.html).

Nelle sue e-mail, dovra' fornire una descrizione di massima dell'
area, inclusiva dei background e dei plot delle eventuali 'quest
fisse' dell'area, un sommario elenco delle tipologie di mob e
oggetti, informazioni sulla conformazione dell'area e sulla sua
dimensione (in termini di stanze), sulla sua dislocazione all'
interno dell'Impero Celeste, ed una stima della sua difficolta'
(ossia, il livello dei giocatori cui e' destinata).

In questa fase, le Divinita' di Tempora Sanguinis potranno richiedere
che alcune caratteristiche dell'area vengano modificate, con lo scopo
di adattarla e bilanciarla al mondo dell'Impero Celeste.

2.2. La stesura

Terminata la fase precedente, l'autore dell'area dovra' procedere
alla sua effettiva realizzazione.
Per far cio', dovra' servirsi di un apposito editor di aree (ancora
una volta, gl'indirizzi a cui e' possibile ottenerli sono disponibili
tramite il comando HELP RISORSE, o nella sezione Risorse del sito
Web di Tempora Sanguinis, 
http://caristudenti.cs.unibo.it/~donati/mud/index.html), e rispettare
alcune semplici regole, elencate nella sezione 'Come si scrive un'
area ?', all'interno di questo stesso documento.
Durante il lavoro, potra' ovviamente chiedere aiuto e consiglio alle
Divinita' di Tempora Sanguinis.

2.3. La consegna

A stesura ultimata, l'autore dell'area inviera' i file che la
compongono alle Divinita' di Tempora Sanguinis (la via piu'
semplice e' di usare l'e-mail), che ne inizieranno il debug ed
il testing: per ogni area, bisognera' fornire almeno i file
.wld, .mob, .obj, .shp (nel caso che l'area comprenda dei negozi),
ed un file .txt contenente descrizioni, aggiunte, e la spiegazione
di tutti i meccanismi dell'area (passaggi segreti, procedure
speciali, teleport etc.) per semplificare il debug ed il testing
delle Divinita' di Tempora Sanguinis.
Durante questa fase, il giocatore potra' venire interpellato per
chiarire alcuni punti della sua area, e la stessa potra' venir
modificata, per correggere errori di sintassi o di impostazione.
Terminato il testing, l'area verra' aggiunta al mondo dell'Impero
Celeste, e il nome dell'autore verra' aggiunto nella Sala degli
Esploratori, perche' sia sempre ricordato con stima e gratitudine.
#
AREA_3

3. Come si scrive un'area ?

3.1. Impostazione

Due sono i requisiti richiesti:

a) Avere una buona idea, sufficientemente ampia da poter costituire
la base di un'intera area;

b) Avere una buona conoscenza delle aree esistenti, cosi' da avere
una prima idea dell'aspetto che una nuova area deve avere.

Nella realizzazione dell'area, non occorre aver fretta: l'uso degli
editor dovrebbe iniziare solo *dopo* che ci si e' formata un'idea
piuttosto precisa delle caratteristiche dell'area, inclusi mob,
oggetti, stanze, background e quest, e solo *dopo* averne realizzata
una prima mappa completa.

Storicamente, il piu' grave problema degli autori di aree, e' sempre
stato quello di lavorare 'alla cieca': cioe', di non avere modo di
controllare il funzionamento *reale* dell'area man mano che ne
procede la scrittura.

Questa situazione porta, tipicamente, a realizzare aree che, seppur
piene di buone idee, presentano molti errori o inesattezze grossolane:
cosa che non fa che allungare i tempi di debug e testing, e
conseguentemente di messa in linea, delle nuove aree, causando
frustrazione negli Dei - che devono controllare ogni area stanza per
stanza, oggetto per oggetto e mob per mob - negli autori - che vedono
passare mesi prima dell'apertura 'al pubblico' delle lore aree,
venendo cosi' disincentivati dal realizzarne di nuove - e negli stessi
giocatori, che hanno la sensazione di un mondo statico e noioso,
sempre uguale a se stesso, privo di sviluppi e di nuove sfide.

Bene, proprio per risolvere questo problema, nel corso del tempo le
Divinita' di Tempora Sanguinis ne hanno modificato i sorgenti,
rendendolo compatibile con diversi Unix (Linux incluso), con l'Amiga,
e con Windows 95/NT.

Entro breve, dal sito Web di Tempora Sanguinis sara' possibile
scaricare i pacchetti, per i diversi sistemi, che renderanno possibile
agli autori provare le loro aree direttamente a casa.

3.2. Consigli tecnici

3.2.1. Generali

Nel realizzare un'area, bisogna sempre porsi dal punto di vista
dei giocatori, cioe' di coloro che, in ultima analisi, daranno un
senso all'area stessa.
Il fine ultimo, infatti, e' quello del divertimento dei personaggi
che vi trascorreranno il loro tempo.
Ogni area dovrebbe avere una storia unica e caratteristica, magari
con una o piu' quest intrinseche, che assicurino un divertimento
al di la' del semplice xp-run (strage di mob per ottenere punti
esperienza) ed eq-hunting (caccia di oggetti pregiati e potenti).
Cercate di aggiungere piu' interattivita' possibile - rendendo
'vivi' i mob, gli oggetti e le stanze tramite procedure speciali -
e di ridurre al minimo il numero di mob fissi: piu' mob si muovono,
piu' l'area risultera' divertente, e dara' l'impressione di essere
'viva'.

3.2.2. Zone

La maggior parte delle aree saranno composte da un'unica zona.

E' comunque possibile far uso di piu' zone, qualora le dimensioni
della propria area superino le 100 stanze, o nel caso si abbia
bisogno di meccanismi particolari, a patto di aver preso accordi
preventivi in tal senso con le Divinita' di Tempora Sanguinis.

3.2.3. Stanze

Le descrizioni delle stanze dovrebbero essere scritte in uno
stile ricco ed evocativo, prive di errori o incertezze sintattiche,
cosi' da invogliare i giocatori a proseguire nell'esplorazione, ma
*non* devono sottintendere un 'senso di percorrenza' all'interno
dell'area stessa (ad esempio, una descrizione del tipo: 'Prosegui
verso l'interno del castello' e' sbagliata, perche' risulta
infondata nel caso che il giocatore stia in realta' passando in
quella stanza per uscire dal castello).

Gli attributi delle stanze dovrebbero rispecchiarne le caratteristiche;
le Death Trap dovrebbero essere inesistenti, e, se proprio ha senso
inserirne, vanno segnalate *chiaramente* ed in maniera non equivoca,
di modo che non ci si possa andare se non per sbaglio.

Le stanze Peaceful o No mob dovrebbero essere ridotte al minimo, o
addirittura inesistenti: in ogni caso, se esistono, la loro esistenza
deve essere motivata, e, probabilmente, le stanze stesse dovrebbero
essere riconoscibili.

Unica eccezione e' il caso in cui si usi il flag No mob per impedire
ai mob di uscire da una certa parte dell'area: si tenga comunque
presente che un mob, quando insegue un giocatore, ignora il valore
di questo flag.

Allo stesso modo, il Sector Type di una stanza deve rispecchiarne le
caratteristiche: ogni stanza al chiuso, oltre ad avere, molto spesso,
Inside come Sector Type, *deve* possedere il flag Indoors.

Le stanze di tipo Tree sono attraversabili solo dai druidi, per mezzo
dello spell 'Tree travel'.

Infine, e' preferibile abbondare nelle extra description, cosi' da
rendere piu' 'interattive' le stanze.

Per quanto riguarda le uscite, bisognerebbe evitare le cosidette
'direzioni illogiche', o riservarle a casi molto particolari e
giustificati (luoghi extra-dimensionali, labirinti, etc.).

Questo significa - in parole povere - che se da una stanza si va
a Nord, e poi a Sud, si deve tornare nella stanza di partenza.

Tra le parole chiave dell'uscita *non* vanno inserite le direzioni
cardinali, ma *vanno* inserite parole come 'porta', 'portone', etc.

3.2.4. Oggetti

Per quanto riguarda gli oggetti, le parole chiave dovrebbero contenere
i sostantivi e gli aggettivi presenti nella Short description, ma non
gli articoli e le altre particelle non significative (ad esempio, le
Parole chiave di Un anello rosso dovrebbero essere 'anello rosso').

Anche per gli oggetti, vale il principio di abbondare nelle extra
description.

Il bilanciamento della potenza di un oggetto e' molto difficile:
ad esempio, oggetti con hitroll +2 richiedono gia' diversi
contrappesi; se l'hitroll fosse +3, i contrappesi richiesti
sarebbero enormi, mentre, se fosse ancora superiore, le Divinita'
di Tempora Sanguinis dovrebbero semplicemente cambiarlo.

Ma quali sono questi contrappesi ? in linea di massima, oltre a
far uso del costo di rent (vedi sotto), bisogna limitare ogni
oggetto a delle classi specifiche, e attribuirgli delle
caratteristiche negative di pari entita': cosi', un anello
hitroll +2 dovrebbe essere -20 mana.

Proprio perche' il bilanciamento degli oggetti e' un compito
arduo e oneroso, che va considerato contestualmente ad un
elevato numero di fattori, le Divinita' di Tempora Sanguinis non
chiedono agli autori di aree - specie se ai loro primi tentativi -
di eseguirlo a perfezione, e usualmente se ne accollano il compito
durante la fase di debug e testing.

La Long description di un oggetto, che viene visualizzata quando
l'oggetto si trova in terra, dovrebbe nella maggior parte dei
casi essere identica alla Short description, con l'aggiunta di
un 'e' qui in terra.'.
Ad esempio, l'oggetto di Short description 'Un anello rosso' potrebbe
avrebbe come Long description 'Un anello rosso e' qui in terra.'
(notare il punto alla fine della Long description, che *va*
inserito esplicitamente).

L'Action description ha senso solo per le Wand o Staff - e deve
contenere il messaggio che appare al giocatore quando questi
se ne serve attraverso il comando 'use' - e per gli oggetti Audio:
in quest'ultimo caso, deve contenere il 'rumore' che l'oggetto
produce di tanto in tanto.

Per quanto riguarda il Rent, bisogna tener presente che il valore
definito dal giocatore durante la creazione dell'oggetto viene
diviso per due dal mud (il rent cosi' calcolato possiamo definirlo
'rent reale').
Gli oggetti il cui rent reale e' maggiore di 10,000 monete vengono
automaticamente considerati rari dal mud.
Gli oggetti il cui rent reale e' maggiore *o uguale* a 10,000
monete costringono il giocatore a pagare il loro costo di rent
reale per ogni giorno di rent; per tutti gli altri, il rent reale
viene semplicemente ignorato, e il giocatore si limita a pagare il
rent globale di 100 monete.
Detto in altre parole, un oggetto puo' pagare rent e *non* essere
raro solo se il suo rent reale e' esattamente pari a 10,000 monete.
Inoltre, inserendo il valore -1 come costo di Rent, si rende l'
oggetto non rentabile.

In sintesi:

Rent specificato           Rent reale
-------------------------------------------------------------------
<20000                     ignorato, perche' il rent reale e' minore
                               di 10,000 monete, e quindi viene
                               ignorato (il giocatore paga solo
                               il rent globale di 100 monete)
20000                      10,000, il giocatore paga il rent (per
                               l'appunto 10,000 monete), ma l'
                               oggetto *non* e' considerato raro
>20000                     (Rent specificato/2), il giocatore paga
                               il rent reale, e' l'oggetto e'
                               considerato raro
-1                         l'oggetto non e' rentabile

Cosi', ad esempio, un oggetto con Rent 50,000 costera' al giocatore
25,000 monete al giorno di rent, e sara' considerato raro.
Al contrario, un oggetto con Rent 15,000 non produrra' alcun
costo di rent al giocatore (oltre le solite 100 monete giornaliere).

Il peso degli oggetti viene espresso in etti, e non puo' essere
minore di uno (il che significa che anche il peso di una piuma
si arrotonda ad un etto).

Il valore degli oggetti e' una stima 'monetaria' della loro potenza,
e viene usato sia dai mob negozianti che dai personaggi (i quali
dispongono di skill e spell appositi per venirne a conoscenza) nelle
operazioni di compravendita: e' dunque compito dell'autore dell'area
far si' che il valore di ogni oggetto ne rifletta l'importanza.

Ogni oggetto magico *deve* avere il flag Magic, e, molto spesso,
almeno uno tra Glow e Hum; si noti che ogni oggetto con il flag Magic,
Glow o Hum non puo' essere utilizzato dai barbari, e che si richiede
agli autori di limitare *fortemente* il numero di oggetti usabili dai
barbari, proprio attraverso l'uso di tali flag.

Per quanto riguarda il pannello Wear, ogni oggetto dovrebbe essere
indossabile nella parte del corpo di sua competenza - anche in piu'
parti, volendo (il giocatore potra' usare il comando 'wear <oggetto>
<posizione del corpo> per decidere dove indossarlo) - oltre a
possedere il flag Take.
Si noti che questi flag non vengono considerati dai mob: ossia,
un oggetto che non possiede il flag Wield puo' comunque venire
assegnato come arma ad un mob, che l'usera' per combattere.
Questo stratagemma va usato quando si desidera assegnare ad un
mob degli oggetti molto potenti, il cui uso deve pero' essere
vietato ai giocatori.

Gli oggetti di tipo Tree e Rock sono, rispettivamente, gli
alberi a cui i druidi possono teleportarsi con i loro spell
'Teleport via plant' e 'Portal via plant', e le rocce che
possono animare con lo spell 'Animate Rock'.

Per quanto riguarda la loro inizializzazione, il numero di
copie di un oggetto che puo' esistere sul Mud deve, ovviamente,
essere inversamente proporzionale alla sua potenza: ma anche
questo e' uno dei fattori che rientrano nel difficile calcolo
del bilanciamento.

Infine, salvo casi particolari, il Room limit di *ogni* oggetto
dovrebbe essere 1.

3.2.5. Mob

Per quanto riguarda i mob, il problema del bilanciamento si
applica a loro esattamente come agli oggetti: anche qui, le
Divinita' di Tempora Sanguinis aiuteranno gli autori provvedendo
al loro bilanciamento in fase di debug e testing.

Le regole da rispettare per le Parole chiave, la Short desc e
la Long desc sono esattamente le stesse degli oggetti.

In piu', per ogni mob bisogna scrivere una Mob desc, ossia cio'
che il giocatore vede digitando 'look <nome mob>'.
Anche in questo caso, il punto (.) alla fine della descrizione
*va* inserito esplicitamente.

Il flag Sentinel, applicato ai mob, fa in modo che essi non si
muovano dalla loro stanza, mentre il flag Zone ne limita il
movimento alla zona in cui si trovano: normalmente, quest'ultimo
flag dovrebbe essere presente in *tutti* i mob.

Si noti che questi due flag perdono di significato quando il mob
si trova ad inseguire un personaggio: in quel caso, infatti, lo
inseguira' dovunque, attraverso *tutto* il mondo dell'Impero
Celeste.

Da quanto detto, segue che non ha senso dotare un mob sia del flag
Sentinel che di quello Zone.

Ogni mob che non abbia il flag Sentinel si muove automaticamente all'
interno di tutto il Mud, o della sola zona se e' attivato il flag Zone
(vale a dire che non c'e' bisogno di attivare nessun flag 'Muoviti').

Il flag Immortal rende il mob 'inattaccabile': semplicemente, tutti
i comandi di attacco dei giocatori a lui rivolti vengono ignorati.

Il flag Huge indica un mob enorme, non bashabile (un drago, ad
esempio): per un minimo di logica, non ha senso che un mob Huge
si trovi in una stanza al chiuso (a meno che non si tratti di
un luogo gigantesco, come una cattedrale).

Ogni mob appartiene ad una classe, che si decide attraverso gli
omonimi flag: se non si attiva nessuno di questi flag, il mob
e' considerato un guerriero (proprio come se si attivasse il
flag Warrior), mentre, se ne vengono attivati piu' d'uno, il
Mud considera solo il primo.

Il livello del mob e' un parametro importantissimo: difatti
il comando CONSIDER consiglia, o meno, ai giocatori di affrontare
un certo mob basandosi proprio sul suo livello.
Dunque, specialmente nelle aree per personaggi principianti, e'
compito dell'autore fare in modo che il livello dei mob sia pari
al livello dei giocatori che dovra' affrontarli, cosi' da rendere
validi i consigli dati dal comando CONSIDER.

Punto cruciale in ogni mob, e nel suo bilanciamento, e' il numero
di xp che fornisce.
Esso puo' venir alterato attraverso il campo Xp Bonus; piu' alto
e' il suo valore, maggiore sara' il numero di xp forniti dal
mob.
Il valore di questo campo dovrebbe essere il numero delle abilita'
speciali del mob diviso due (essenzialmente, attacchi particolari
come acid breath, drain, etc.): l'idea e' che queste abilita',
rendendo un mob piu' difficile da abbattere, dovrebbero anche
riflettersi in un maggior numero di xp forniti ai giocatori.
In ogni caso, l'Xp Bonus di un mob del mondo dell'Impero Celeste
non deve mai essere superiore a 10.
Inoltre, sebbene sia possibile inserire anche valori negativi in
questo campo, per decidere *direttamente* la quantita' di xp
assegnata da un mob (invece di lasciare al mud il compito di
calcolarlo, in base alle statistiche del mob stesso), noi,
Divinita' di Tempora Sanguinis, vietiamo *assolutamente* di farlo.
Tutti gli Xp Bonus negativi verranno semplicemente posti ad
un nuovo valore (da 0 in su, in funzione delle abilita' del
mob), esattamente come accadra' per gli Xp Bonus maggiori di 10.

Per quanto riguarda l'inizializzazione dei mob, per aggiungere
piu' sapore all'area, si cerchi di 'caratterizzarli': sia con l'eq
(cioe', dando a mob identici equipaggiamenti diversi), sia con le
reazioni.

Per disporre piu' mob mobili (cioe' senza flag Sentinel) in stanze
vicine, basta caricarne una sola istanza ponendo il valore Limit
al numero di mob desiderati: essendo mobili, si allontaneranno
automaticamente gli uni dagli altri subito dopo l'inizializzazione
dell'area.

3.2.6. Negozi

Per quanto riguarda i negozi, nella maggior parte delle aree essi
non vengono usati (quasi sempre, ha senso che esistano solo all'
interno delle citta'), anche se, per esempio, una capanna persa
nella foresta, in cui un vecchio Saggio vende un oggetto rarissimo
sarebbe perfettamente accettabile.

Quando si desidera che un negozio abbia solo un numero determinato
di copie di un certo oggetto, basta assegnare all'inventario del
mob negoziante, nella sua inizializzazione, il numero di copie dell'
oggetto desiderato, *senza* specificare quell'oggetto nella lista
degli oggetti che il negozio vende. In questo modo, di quell'oggetto
non saranno disponibili per la vendita 'copie infinite' (come si fa,
tipicamente, per gli oggetti di largo consumo), ma solo il numero di
copie specificato.

3.2.7. Procedure speciali

Le procedure speciali sono dei 'comportamenti' particolari che
possono venir associati ai mob, alle stanze o agli oggetti.
Esse vanno realizzate in C ed integrate con i sorgenti di
Tempora Sanguinis: di questo compito si incaricano direttamente
gli Dei.
Tutto quello che si chiede ai giocatori e' di fornire una
dettagliata descrizione di tutti i 'comportamenti' particolari
di stanze, oggetti e mob: nei limiti del possibile, e salvo
eventuali correzioni e bilanciamenti, gli Dei provvederanno
alla loro implementazione.

3.3. Quest

Tramite un accorto uso di mob, oggetti, stanze, extra description
e procedure speciali, e' possibile realizzare delle 'quest fisse'.
Ossia, fornire un'area di un 'plot', darle un senso: in questo
modo, ogni giocatore potra' impegnarsi nella risoluzione della
sua 'quest', esattamente come accade per le quest private proposte
da alcuni Dei, o per quelle pubbliche realizzate da altri.
Si puo' trattare di quest di ricerca, oppure di investigazione (in
quest'ultimo caso, abbonderanno i mob in grado di parlare e
rispondere ai giocatori): quello che conta e' rendere 'profonda'
e 'ricca' l'area che si sta realizzando.
Di posti pieni di mob da uccidere e di eq da raccogliere, veri e
propri magazzini di xp ed oggetti, ne abbiamo gia' troppi, e non
ce ne servono altri: questo significa che le Divinita' di Tempora
Sanguinis daranno un'assoluta precedenza, per la valutazione,
il debug ed il testing, alle aree che dispongono di una o piu'
quest.

3.4. Difficolta' dell'area

Ogni area ha un suo 'target': ossia, e' adatta a personaggi, o
gruppi di personaggi, di un certo livello.
Riuscire ad effettuare questo bilanciamento e' quantomai difficile,
e spesso le aree dovranno essere riviste e corrette, dopo essere
state messe in linea, alla luce del feedback dei giocatori.
Il bilanciamento non riguarda solo la forza dei mob, ma anche la
potenza degli oggetti, e la difficolta' della 'progressione' all'
interno dell'area (ossia, il numero di passaggi segreti, teleport
o death trap, e il modo e la profondita' con cui sono nascosti).
#
AREA_4

4. Conclusioni

Ribadiamo, un'ultima volta, che ogni area che ci verra' sottoposta
potra' essere soggetta a qualsiasi tipo di modifiche, con lo scopo
di adattarla all'Impero Celeste: comprendiamo il sentimento quasi
paterno di 'possesso' che ogni autore prova nei confronti della
sua creazione, ma il nostro primo dovere e' garantire la
coerenza ed il bilanciamento di Tempora Sanguinis, e questo
significa che, per quanto vaste e strutturali possano essere le
modifiche che ci vedremo costretti ad effettuare ad un'area, il
suo autore non avra' diritto ad alcuna lamentela; semplicemente,
ne era perfettamente conscio ancora prima di iniziarne la scrittura,
e, consegnandoci la sua area, aveva accettato tutte queste regole.

Ovviamente, tutto queste non si applica ai territori dei Signori
Feudali: salvo macroscopici errori di sintassi, di ambientazione o
di bilanciamento, essi non vengono toccati dalle Divinita' di
Tempora Sanguinis, perche' sono proprieta' dei loro autori *anche*
in termini di gioco.
#
AREA_A

Appendice A - Note per gli utenti di Eleutheria

Eleutheria dispone di diversi strumenti particolarmente utili
agli autori di aree, ed e' senza dubbio l'editor che ci sentiamo
di consigliare a chiunque sia in possesso di un pc dotato di
Windows.

Ne esistono comunque differenti versioni: prima di cominciare
ad usare questo editor, assicuratevi di possederne la versione
piu' aggiornata: altrimenti vi sara' chiesto di scaricarla dalla
rete, e di convertire l'area alla nuova versione.
Attualmente, sotto Windows 3.1 l'ultima versione e' la 2.00b,
mentre, sotto Windows 95, la 3.00a.

Gl'indirizzi da cui scaricare le ultime versioni e la
documentazione - scritta da Andrea Donati (Logan), uno degl'
implementor del nostro Mud - sono visualizzabili con il comando
HELP RISORSE, o nella sezione Risorse del sito Web di Tempora
Sanguinis (http://caristudenti.cs.unibo.it/~donati/mud/index.html).

Elenchiamo qui alcune feature di Eleutheria che risultano molto
utili durante la stesura di un'area.

Il bottone 'Apri uscita inversa' nella finestra delle uscite
permette di aprire automaticamente l'uscita contraria a quella
che si e' appena creata, evitando cosi' errori ed uscite
'illogiche' non volute.

Nella finestra dei mob, e' possibile in ogni momento visualizzare
il numero medio di hp e di xp forniti dal mob che si sta editando.
Inoltre, e' possibile avvicinarsi molto ad un corretto bilanciamento
della potenza dei mob grazie al Coefficiente di equilibrio (CX),
visualizzato nella stessa finestra.
Questo valore si aggiorna automaticamente in base al rapporto tra
la forza del mob ed il numero di xp che fornisce una volta ucciso,
ed e' compito dell'autore di aree calibrare il CX in base alla
difficolta' dell'area:

Area intesa per livelli           CX dei mob
--------------------------------------------
 1-10                             15-25
11-20                             30-50
21-30                             30-60
31-40                             30-70
41-50                             30-90
Eroi                              50-200

Si noti che la forza del mob varia altresi' in funzione dell'eq di
cui viene dotato, e che, correttamente, il CX ne tiene conto:
infatti, il bilanciamento va fatto osservando il valore che il CX
assume nella finestra di inizializzazione del mob, man mano che
gli si assegna l'equipaggiamento.

Nell'uso di Eleutheria, si dovrebbero disabilitare (da Preferenze,
o Opzioni nella versione 3.00a) le descrizioni di default per le
uscite, ed i commenti automatici nei file di zona dovrebbero
venir lasciati a Fine riga (impostazione di default).

Prima di consegnare l'area agli Dei, si consiglia agli autori di
verificare, con il Report porte e chiavi, che non ci siano chiavi
inutili, e nemmeno porte che non possono venir aperte da nessuna
chiave (a meno che non sia una cosa voluta).
Inoltre, con il Report uscite, ci si assicuri di non aver lasciato
nessuna descrizione d'uscita di default (nel caso, e' possibile
rimuoverle con Elimina descrizione promemoria).
#
AREA_B

Appendice B, Note

Poche e semplici regole che vanno rispettate perche' l'area sia
accettata e messa su piu' velocemente:

- Prima di mettersi a scrivere un'area, e' buona cosa essere sicuri
di sapere bene il significato dei vari flag e campi e la sintassi in 
cui vanno espressi.

- E' un ottimo sistema scrivere bene su carta l'area prima di
iniziare a crearla.

- Il file .zon (il file della zona) e' molto importante. E' forse
quello dalla piu' difficile comprensione e composizione, ma se
scritto come si deve velocizza moltissimo il lavoro di debug da parte
degli Dei.

- Prima di iniziare la stesura di un'area, e' meglio chiedere ad un
Dio quali vnum usare. Questo velocizza ulteriormente il processo di
implementazione.

- Se si utilizza un area editor, bisognerebbe essere sicuri di
saperlo usare come si deve (certe volte e' meglio leggerli i 
manuali :) )

- Gli Dei non hanno nessun obbligo verso i giocatori. Chiunque si
proponga con un'area sua, deve sapere che l'area puo' essere fortemente
modificata per motivi di adattamento da parte degli Dei, senza avvertire
l'autore. Aree particolarmente mal scritte verranno scartate.

Dryden
#
AREA_C

Alcuni consigli per la creazione delle aree:

- Cercate di creare aree che permettano ai giocatori di utilizzare skill
  spesso inutilizzati (telecinesi degli psi, find/disarm traps dei ladri)
  e tecniche di combattimento complesse piuttosto che la forza bruta
  (formazioni).

- Le aree se possibile dovrebbero avere piu' mob di potenza simile piuttosto
  che un grosso "mobbone" in mezzo a tanti piccoli mob inutili (Old Thalos
  e' il tipico esempio di area da *NON* imitare).

- I mob non dovrebbero essere sentinel, se non necessario. I mob in movimento
  rendono l'area piu' divertente e meno "meccanica" in xp run.

- Forzieri, tesori e mob con ottimo equipaggiamento non dovrebbero essere 
  raggiungibili con un portal o con un pick, queste stanze dovrebbero essere
  perlomeno "no_portal" e "pickproof".

- Se possibile usate trappole piuttosto che DT e se proprio volete mettere
  delle DT fate in modo che siano identificabili abbastanza chiaramente
  anche dal nome della stanza (la descrizione dovrebbe poi chiarire senza
  ombra di dubbio che una stanza e' una DT).

- Ricordatevi che a Tempora Sanguinis servono principalmente aree per bassi
  livelli (1/10, 10/25) o alti livelli (50/eroi). Aree per questi livelli
  saranno approvate molto piu' facilmente/velocemente.

- Non basate la difficolta' di un'area sulla potenza di un singolo mob, i
  giocatori troveranno sicuramente  un modo piu' o meno originale per
  "abbatterlo" con pochi rischi, basate invece la difficolta' su piu' mob 
  anche di media potenza (magari anche casters con fireshield :) ) in
  movimento.

Gabriel
