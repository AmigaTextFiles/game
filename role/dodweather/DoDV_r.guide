@database 07d05cb0-0
@master ///Prosjekter/DoDVær/DoDVær.guide
@$VER: 1.0
@author "Jon Heggland"
@(c) ""
@remark Created with Heddley v1.1 (c) Edd Dumbill 1994

@node "Main" "DoDVærmanual - innhold"
DoDVær v1.0 - en værgenerator for Drager og Demoner av Jon Heggland

            @{"Read this!     " link "Engelsk" 0}
            @{"Introduksjon   " link "Introduksjon" 0}
            @{"Systemkrav     " link "Systemkrav" 0}
            @{"Oppstart       " link "Oppstart" 0}
            @{"Verktøytyper   " link "Tool_Types" 0}

@{fg shine}Menyer@{fg text}      @{"Prosjekt     " link "Meny_Prosjekt" 0}
            @{"Vinduer      " link "Meny_Vinduer" 0}
            @{"Innstillinger" link "Meny_Innstillinger" 0}

@{fg shine}Vinduer@{fg text}     @{"Hovedvinduet       " link "Vindu_Hoved" 0}
            @{"Sett Dato-vinduet  " link "Vindu_Sett_Dato" 0}
            @{"Sett Vær-vinduer   " link "Vindu_Sett_Vær" 0}
            @{"Endre Klima-vinduet" link "Vindu_Endre_Klima" 0}
            @{"Gå til dato-vinduet" link "Vindu_Gå_Til_Dato" 0}
            @{"Historie-vinduet   " link "Vindu_Historie" 0}
@endnode

@node "Engelsk" "For English-reading readers"
@{b}For readers who understand English, but not Norwegian@{ub}

This program is in Norwegian only. Sorry. This is because the role playing
game it was made for (Drager og Demoner, «Dragons and Demons») only is
available in Scandinavia. Or so I believe. If you know otherwise, or you want
to use it anyway, notify me, and I'll make an English version. My address
is:

          Jon Heggland
          Kringkollen 24
          4800 Arendal
          Norway

My e-mail address (currently) is heggland@stud.unit.no
@endnode

@node "Introduksjon" "Introduksjon"
@{b}Introduksjon@{ub}

DoDVær er som navnet antyder en værgenerator som implementerer værreglene fra
Gigant-reglene til det svenske rollespillet Drakar och Demonar, DoD. Det er
dog ingenting i veien for å bruke det til andre rollespill. Jeg har lagt vekt
på å følge reglene nøye, slik at det er enkelt å legge inn eksisterende
klima. Visse ting overlates fremdeles til SL; uvanlig vær (udda väder)
spesifiseres bare som "Uvanlig" med tidspunkt for omslag og varighet, så får
SL selv finne ut om det er torden, tåke eller hva han/hun nå måtte finne på;
og temperaturen er den samme for hver dag i en gitt måned. SL får selv
justere for klart og skyet vær osv. Ellers er hvert eneste terningkast
samvittighetsfullt implementert.

Jeg har tenkt meg at DoDVær kan benyttes på hovedsaklig tre måter:

1) Man bruker Neste Dag-knappen til å fortløpende finne ut hvordan været
   blir.

2) Man bruker Historie-vinduet og Gå Til Dato-knappen for å forutse
   værutviklingen i en periode fremover.

3) Man bruker Gå Til Dato og Print-knappen for å skrive værutviklingen
   fremover til en printer.

DoDVær kan ha et ubegrenset antall vær åpne samtidig, bare begrenset av
tilgjengelig minne. Det bruker GadTools.library til gadgets og menyer, og jeg
har gjort mitt beste for å følge Commodores User Interface Styleguide.

Dette er min første produksjon, så kvaliteten på denne brukerveiledningen er
deretter. Jeg får håpe at jeg har klart å gjøre programmet såpass
brukervennlig at det ikke gjør noe.

Dette programmet er Cardware. Hvis du liker det, send meg et postkort og si
det. Eller hvis du er rik og snill, send penger. Adressen min er:

          Jon Heggland
          Kringkollen 24
          4800 Arendal
          Norge/Norway/Norwegen e.l.

Eller send e-mail til heggland@stud.unit.no. Jeg regner med at dette
programmet appellerer til en ganske snever gruppe, så det hadde vært morsomt
å få vite om noen faktisk brukte det. Hvis noen svarer, kunne jeg finne på å
lage det font-sensitivt (skjønt alle liker vel newtopaz? :-> ), bruke locale
og kanskje implementere mer avanserte værgenereringsmekanismer så som
temperaturvariasjon osv. Send gjerne forslag.

Mitt neste prosjekt (sept. 95) er en rollepersongenerator for DoD
(arbeidsnavn DoDRP), som skal gjøre det lettere å sjonglere med BP,
grunnegenskapsverdier og grunnsjanser, EP og primære og yrkesferdigheter og
alt det der når man lager en rolleperson.
@endnode

@node "Systemkrav" "Systemkrav"
@{b}Systemkrav@{ub}

DoDVær krever en Amiga med versjon 2.04 (V37) eller høyere av system-
programvaren. Det krever også fonten newtopaz i størrelse 8 for å se ut som
jeg hadde tenkt at det skulle se ut.
@endnode

@node "Oppstart" "Oppstart"
@{b}Oppstart@{ub}

DoDVær kan startes på flere noe forskjellige måter.

@{b}Fra Ikon@{ub}

Start DoDVær ved å dobbeltklikke på DoDVær-ikonet.

@{b}Via Standardverktøy (default tool)@{ub}

Start DoDVær ved å dobbeltklikke på en værfil som har DoDVær som Standard-
verktøy. DoDVær vil starte, med det aktuelle været ladet inn.

@{b}Med skift-klikking@{ub}

Velg DodVær-ikonet og så mange værfiler du vil med skiftklikking, og dobbelt-
klikk på et av dem. DoDVær vil starte, med alle prosjektene ladet inn.

@{b}Fra kommandolinja@{ub}

Skriv DoDVær. Sti må selvsagt spesifiseres hvis DoDVær ikke ligger i
katalogen du står i, og det heller ikke ligger innenfor søkestien. Kommando-
templaten er FILES/M, dvs. du kan spesifisere så mange filer du vil som skal
lades inn ved oppstart. Skriv f.eks DoDVær VåttOgKaldt.vær for å starte
DoDVær med været VåttOgKaldt.vær.
@endnode

@node "Tool_Types" "Verktøytyper"
Følgende verktøytyper (Tool Types) støttes av DoDVær:

@{fg shine}CREATEICONS@{fg text}         Spesifiser hvis du vil at DODVær skal @{"Lage Ikoner" link "Meny_Innstillinger" 0} som
                    standard.

@{fg shine}FRLEFT=<n>, FRTOP=<n>, FRWIDTH=<n>, FRHEIGHT=<n>@{fg text}
                    Plassering og størrelse på filrequesteren.

@{fg shine}DRAWER=<skuff> @{fg text}     Innholdet i Skuff-feltet på filrequesteren ved oppstart.

@{fg shine}PATTERN=<mønster>@{fg text}   Innholdet i Mønster-feltet på filrequesteren ved
                    oppstart.

@{fg shine}DEFICON=<ikon>@{fg text}      Ikonet DoDVær skal bruke til vær-filene. Hvis denne
                    Verktøytypen ikke er spesifisert, vil et innebygd ikon
                    brukes. Ikke ta med .info på slutten av ikonnavnet.
@endnode

@node "Meny_Prosjekt" "Prosjekt-menyen"
Følgende menyvalg finnes under Prosjekt-menyen:

@{fg shine}Ny@{fg text}              Dette valget åpner ett nytt vær.

@{fg shine}Åpne...@{fg text}         Bringer fren en standard ASL-filrequester, som ber deg
                om et filnavn. Filrequesteren kan konfigureres ved hjelp av
                Verktøytypene i DoDVær-ikonet. Requesteren viser ikke
                ikoner, uansett hva Mønster-feltet inneholder. Filen som
                velges vil åpnes i et nytt vindu, med mindre det ikke har
                blitt åpnet noen før, og det første Utitlet-været ikke er
                blitt endret. I så fall vil fila bli åpnet i det vinduet.

@{fg shine}Lukk@{fg text}            Lukker det aktive vinduet. Ekvivalent med å trykke på
                Close-gadgeten i øvre venstre hjørne. Hvis været har blitt
                endret siden forrige lagring, vil du få spørsmål om å lagre
                det.

@{fg shine}Lagre@{fg text}           Lagrer det aktive været. Hvis det ikke er blitt lagret før,
                virker denne som Lagre Som.

@{fg shine}Lagre Som...@{fg text}    Ber deg via en ASL-requester om et filnavn været skal
                lagres som. Finnes fila fra før, vil du få spørsmål om den
                skal skrives over.

@{fg shine}Om DoDVær...@{fg text}    Bringer opp en requester med info om DoDVær.

@{fg shine}Avslutt DoDVær@{fg text}  Avslutter. Du vil få spørsmål om du vil lagre vær som er
                endret siden forrige lagring.
@endnode

@node "Meny_Vinduer" "Vinduer-menyen"
Følgende menyvalg finnes under Vinduer-menyen:

@{fg shine}Husk Plassering@{fg text}       Dette menyvalget vil lagre posisjonene til alle
                      vinduene tilhørende det aktive været. Funksjonen
                      krever at været er lagret, så hvis det ikke er det,
                      vil du få spørsmål om filnavn som ved @{"Lagre Som..." link "Meny_Prosjekt" 0},
                      og været vil bli lagret. Posisjonene blir også husket
                      første gang du lagrer, men ikke ved senere lagringer.
                      Posisjonen til @{"Historie-vinduet" link "Vindu_Historie" 0} kan ikke huskes,
                      dessverre.

@{fg shine}Historie@{fg text}              Åpner eller lukker @{"Historie-vinduet" link "Vindu_Historie" 0} til det aktive
                      været.
@endnode

@node "Meny_Innstillinger" "Instillinger-menyen"
Følgende menyvalg finnes under Innstillinger-menyen:

@{fg shine}Lag Ikoner@{fg text}      Bestemmer om det skal lages ikoner til vær-filene. Ikoner
                vil eventuelt bare bli laget når et vær lagres under nytt
                navn, dvs ved @{"Lagre Som..." link "Meny_Prosjekt" 0} og førstegangs lagring.
                Eksisterende filer vil ikke få noe (nytt) ikon, uansett inn-
                stilling. Oppstartsinnstilling og standardikon kan settes
                som @{"Verktøytyper" link "Tool_Types" 0}.
@endnode

@node "Vindu_Hoved" "Hovedvinduet"
@{b}Hovedvinduet@{ub}

består av fire tekstvisningsfelter og en samling knapper.

@{fg shine}Dato:@{fg text}            Her vises datoen og middeltemperaturen i inneværende måned.

@{fg shine}Nedbør:@{fg text}          Her vises graden av nedbør denne dagen...

@{fg shine}Vind:@{fg text}            ...og her vises vinden.

@{fg shine}Uvanlig:@{fg text}         Her vil det stå «Nei» når det ikke er noe uvanlig vær, og
                 «Omslag xx-xx; varer xx timer» når det er det.


@{fg shine}Sett Dato...@{fg text}     Denne knappen åpner @{"Sett Dato-vinduet" link "Vindu_Sett_Dato" 0}, hvor du kan bestemme
                 datoen.

@{fg shine}Sett Vær...@{fg text}      Denne knappen åpner @{"Sett Vær-vinduet" link "Vindu_Sett_Vær" 0}, hvor du kan bestemme
                 været.

@{fg shine}Endre Klima...@{fg text}   Denne knappen åpner @{"Endre Klima-vinduet" link "Vindu_Endre_Klima" 0}, hvor du kan
                 definere klimaet.

@{fg shine}Gå Til Dato...@{fg text}   Denne knappen åpner @{"Gå Til Dato-vinduet" link "Vindu_Gå_Til_Dato" 0}, hvor du kan
                 få DoDVær til å beregne været frem til en viss dato.

@{fg shine}Neste Dag@{fg text}        Trykker du på denne, vil været beregnes for neste dag og
                 datoen øke.
@endnode

@node "Vindu_Sett_Dato" "Sett Dato-vinduet"
@{b}Sett Dato-vinduet@{ub}

Dette vinduet inneholder tre nummer-gadgeter, en OK- og en Avbryt-knapp. Du
skriver inn datoen i den første nummer-gadgeten, månedsnummeret i den andre
og året i det tredje. DoDVær godtar kun datoer mellom 1 og 30, og måneder
mellom 1 og 12. Det er 360 dager i året for å gjøre det enkelt for meg.

OK-knappen lukker vinduet og oppdaterer datoen i @{"hovedvinduet" link "Vindu_Hoved" 0}, mens Avbryt
lukker vinduet uten å endre noe som helst. Det samme skjer hvis du lukker
vinduet med lukkegadgeten oppe i hjørnet.
@endnode

@node "Vindu_Sett_Vær" "Sett Vær-vinduet"
@{b}Sett Vær-vinduet@{ub}

Dette vinduet inneholder to sett med radioknapper, ett for nedbør og ett for
vind. Sett været, og godta eller forkast endringene med hhv. OK- eller
Avbryt-knappen.
@endnode

@node "Vindu_Endre_Klima" "Endre Klima-vinduet"
@{b}Endre Klima-vinduet@{ub}

Dette forholdsvis store og tettpakkede vinduet er forhåpentligvis det eneste
som trenger noen særlig forklaring.

De to settene med cycle-gadgeter merket Nedbør og Vind tilsvarer merkingen av
kolonnene og radene på DoDs værark. Nedbør-gadgetene kan stilles til enten
Skyfritt, Skiftende, Overskyet, Lett nedbør, Kraftig nedbør eller Massiv
nedbør. Vind-gadgetene går gjennom Stille, Bris, Kuling og Storm. Så hvis du
for eksempel vil lage et tørt, forblåst klima, lar du de fleste
Nedbør-gadgetene stå på Skyfritt eller Skiftende, og Vind-gadgetene på Kuling
og Storm. Radioknappene i @{"Sett Vær-vinduet" link "Vindu_Sett_Vær" 0} vil få samme vind- og
nedbørkombinasjoner som du setter her.

Klimaets stabilitet bestemmes av nummer-gadgeten under. Dette prosenttallet
viser hvor stor sjanse det er for at det ikke blir uvanlig vær, og det
bestemmer også indirekte hvor mye været endrer seg fra dag til dag.
Prosenttallet bestemmer også om klimaet klassifiseres som Ustabilt, Normalt
eller Stabilt, som vist i feltet ved siden av. Dette feltet oppdateres dog
bare når du trykker return i Stabilitet-gadgeten, så det kan i visse
tilfeller vise gal stabilitet. Det har imidlertid ingen betydning for hvordan
klimaet klassifiseres. Stabiliteten for de fleste klimaer ligger mellom 75 og
100 prosent.

I de tolv nummer-gadgetene under kan du sette gjennomsnittstemperaturen for
hver måned. Temberaturer måles i grader Celsius, og kan ha verdier fra -128
til 127. Det eneste de brukes til er at de skrives ut for hver dag i
Dato:-feltet i @{"hovedvinduet" link "Vindu_Hoved" 0}. Tastatursnarveiene for de ti første månedene er
tallene 1-9 og 0.

Knappene under fyller standardtemperaturer for de angitte klimatypene, inn i
nummergadgetene, bare som en hjelp til å lage sannsynlige
middeltemperaturer.

OK og Avbryt henholdsvis godtar eller forkaster det nye eller endrede
klimaet, og lukker vinduet.
@endnode

@node "Vindu_Gå_Til_Dato" "Gå Til Dato-vinduet"
@{b}Gå Til Dato-vinduet@{ub}

Dette vinduet ligner på Sett Dato-vinduet, men det har en Print-checkbox i
tillegg til dato-gadgetene.

Poenget her er å taste inn en dato, for så å trykke på OK-knappen. DoDVær vil
så beregne været for alle dagene frem til den angitte datoen. Du får
imidlertid bare se været for den siste dagen, så denne funksjonen er bare
nyttig i forbindelse med @{"Historie-vinduet" link "Vindu_Historie" 0}, eller Print-knappen. Hvis du
velger Print, vil nemlig været for alle dagene skrives ut med dato og det
hele til printeren din. Forutsatt at du har en, og at den står på.

Datoen du taster inn bør være minst en dag senere enn 'nåværende' dato,
ellers vil DoDVær klage.
@endnode

@node "Vindu_Historie" "Historie-vinduet"
@{b}Historie-vinduet@{ub}

Dette vinduet er et CON:-vindu hvor tidligere dagers vær skrives ut, slik at
du kan se hvordan det har vært. Hver gang du trykker @{"Neste Dag" link "Vindu_Hoved" 0} vil været
skrives til dette vinduet, og hvis du bruker @{"Gå Til Dato" link "Vindu_Gå_Til_Dato" 0}-funksjonen når dette
vinduet er åpent, vil været for alle dagene mellom den nåværende datoen og
den du går til, bli skrevet ut her.

Det skrives dog bare til vinduet når det er åpent, og innholdet glemmes når
det lukkes, så det vil alltid være tomt når du åpner det. Hvert vær kan ha
sitt eget historievindu.
@endnode

