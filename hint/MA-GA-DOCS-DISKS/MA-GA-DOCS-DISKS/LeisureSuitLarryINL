


             LEISURE LARRY IN THE LAND OF THE LOUNGE LIZARDS
             """""""""""""""""""""""""""""""""""""""""""""""


 De meesten van jullie zullen onderussen Leisure Larry wel al een
 tijdje in huis hebben, misschien ben je er zelfs ook al in geslaagd
 om de adventure op te lossen, in dat geval is deze file niks voor
 je, maar ik denk dat een heleboel mensen het spel nog maar gedeel
 telijk hebben kunnen uitspelen. Speciaal voor hen hieronder een aan-
 tal tips en een brok oplossing om zo het hele spel eens te kunnen
 spelen en wat belangrijker is te kunnen bekijken.

 Nadat je Larry opgestart hebt komt er meteen een onaangename ver-
 rassing om de hoek  kijken, om het spel te mogen spelen zal je
 allereerst een aantal vragen moeten beantwoorden om aan te tonen
 dat je inderdaad 'volwassen' bent. Niet zo heel erg, ware het niet
 dat het merendeel van de vragen slaan op de Amerikaanse cultuur, een
 aantal zijn nog wel te beantwoorden, een aantal zal je moeten gokken,
 of..........je zou bij het verschijnen van de eerste vraag op ALT-X
 kunnen drukken, de manier om de lastige vragen te ontwijken. Nu kun
 je je avontuur als Larry beginnen. Je staat voor een bar op straat,
 achter je is Lefty's, een kroeg. Je zal nu de neiging krijgen om de
 bar eens binnen te lopen, maar dat moet je (nu) nog niet doen.
 Staande op de stoeprand tik je "TAXI" in. Als deze aan komt rijden
 moet je redelijk snel erbij zijn en "OPEN DOOR" intikken, want voor
 je het weet duurt het de chauffeur te lang en verdwijnt hij. Ga ook
 nooit op de rijweg staan, er komt onmiddelijk een auto die je
 helemaal platwalst. Wanneer de chauffeur informeert naar je
 bestemming dan tik je "DISCO" in. Geef daarna het commando "FASTER",
 de taxi gaat dan harder rijden en het zal je aanmerkelijk minder
 dollars kosten om de plaats van bestemming te bereiken. Aangekomen
 bij de disco betaal je de chauffeur "pay", je kan eens proberen wat
 er gebeurt als je niet betaald, een paar blauwe ogen is het gevolg.
 "Get out" de taxi en stap uit. Ga nu niet meteen de disco in, maar
 wandel eens op je gemak naar links, daar zie je de avondwinkel en
 daar moeten we eerst zijn. Loop naar binnen, loop naar het eerste
 rek en kijk naar de boekjes (Look magazines, get magazine, read
 magazine), brengt altijd punten op. Ga vervolgens naar het achterste
 rek en "Get bottle of wine", loop daarna na de man achter de
 toonbank en bestel bij hem "rubbers", Hij gaat je een heleboel
 vragen stellen over welk soort condooms je dan wel wenst. Betaal
 ook hier altijd, want deze grapjas schiet je zonder pardon dood.
 Wanneer je buiten komt komt er een dronken zwerver op je af, geef
 die arme donder de fles wijn maar. Uit dankbaarheid zal hij je een
 zakmes schenken, iets dat je later nodig hebt. Om te kijken wat je
 allemaal bij je draagt is het slim af en toe het woord INV in te
 tikken, het programma laat je dan al je bezittingen van dat ogenblik
 zien. Roep een taxi, maar vergeet nooit dat je nimmer met een fles
 wijn in de taxi mag stappen, de reden; de chauffeur lust hem ook wel
 en zuipt hem leeg, niet zo erg, maar het beinvloed zijn rijkunsten
 dermate dat jullie verongelukken. Einde Game! Ga met de taxi terug
 naar het cafe "Lefty's", stap uit en ga de bar binnen. Ga naar een
 lege barkruk en "sit", vervolgens bestel (order) je een whisky, sta
 weer op (stand) en loop richting juke-box. Daar loop je langs,
 richting gang. In die gang ligt een dronken vent, geef hem de
 whisky, hij is je dan zo dankbaar dat hij je een afstandsbediening
 geeft voor een TV.  Draai je om en pak de roos van de tafel. Ga nu
 de WC binnen; eerst maar eens waar we voor gekomen waren (SHIT),
 vervolgend (Stand) en daarna gaan we de boel eens nader bekijken,
 in de wastafel blijkt een diamanten ring te liggen, die nemen we
 uiteraard mee. Vervolgens zie je een aantal krassen op de wand,
 blijkt graffiti te zijn, door bij elk van deze teksten te gaan staan
 en "read graffiti" in te tikken krijg je een aantal teksten te
 lezen, een ervan " Rugby players do it with leather balls". Ook op
 de spiegel staat iets geschreven "Ken sent me", dat is je password
 dat je straks nodig hebt. Loop de gang uit en ga naar de bruine
 deur aan de rechterkant van het scherm. Daar klop je op (Knock),
 het luikje gaat open en men vraagt naar je password, en daar heb
 je "Ken sent me" nodig. Binnen houd een dikke souteneur de wacht
 bij een trap, je kunt hem niet passeren. Ga nu voor de TV staan en
 tik "Use remote" in, de tv springt aan, maar de pooier is nog niet
 te overtuigen om weg te gaan bij de trap. Tik "Switch Channel" in,
 wederom het zelfde, dit kan een keer of 8 doorgaan, maar als je weer
 wilt wisselen is de F3 toets voldoende om je laatste commando te
 herhalen. Na tig keer blijkt er een porno film op de televisie te
 zijn en daar is de man wel in geinteresseerd, je glipt langs hem
 heen de trap op naar boven.  Boven ligt een dame op bed op je te
 wachten. Om haar beter te kunnen bekijken moet je "look girl of
 look hooker" intikken. Ga vervolgens voor het bed staan en kleed
 je uit (undress), vervolgens doe je een condoom om (use rubber)
 en gaat een potje liggen krikken (make love of Fuck hooker). Vergeet
 NOOIT het condoom, de juffrouw blijkt Aids te hebben en jij zonder
 condoom na afloop ook!  Op straat zal je dan doodgaan. Kleed je
 vervolgens weer aan, bedank de juffrouw, loop naar het tafeltje
 tegen de muur en pak de Candy's die daar op liggen. Ga dan naar
 het raam (onder aan de trap staat die pooier nog!), open het en
 klim naar buiten (climb). Je staat nu op een zeer gammel balkon,
 rechts een raam met daarin een flesje, je hebt het nodig, maar je
 kan er nu nog zeker niet pakken. Loop naar links en donder naar
 beneden. Je valt zacht in een container. Onderzoek deze (examine)
 en neem de hamer mee. Klim eruit en loop weer naar de voorzijde van
 het gebouw. Roep weer een taxi, stap in en geef de chauffeur
 opdracht om naar het casino te gaan. Loop de zaak binnen. Je kan nu
 zowel Blackjack spelen als gokken met een fruitautomaat. Neem eerst
 de Blackjack tafel, die levert aanzienlijk meer op!!! Zinnig is het
 ook om het spel nu even weg te saven, wanneer je door je geld heen
 zou raken kan je dan door middel van Restore het spel voortzetten
 op het punt waar je was gebleven.  Op het scherm verschijnen een
 aantal aanwijzingen, lees ze goed. Je mag tot maximaal $20 per keer
 inzetten aan de Blackjacktafel en maximaal is er $250 door je te
 verdienen. Zie dat je dat bedrag bij elkaar krijgt, want je hebt
 het nodig!!!! Als je de poet binnen hebt loop je naar de achterkant
 van de speelzaal, kijk eerst in de "Ashtray", daarin ligt een kaart
 die je nodig hebt.  loop om de liftschacht heen en ga in de lift
 staan. Geef het commando "eight" en de lift ga naar de achtste
 verdieping. Daar zit een mooi stuk, Faith genaamd. Ook haar kan je
 dichterbij bekijken door het commando "look".  Het meisje ziet in
 eerste instantie weinig in je maar laat na enige volharding merken
 dat een sekspilletje haar misschien gewilliger maakt. Helaas, je hebt
 geen Spaanse Vlieg en dus ga je met de lift weer naar omlaag d.m.v.
 het commando "One". Je passeert uiteraard op de terugweg ook de
 vierde verdieping waar je een hotelkamer met een hartje op de deur
 ziet. Dat is de Honeymoon Suite, waar je straks nog terecht komt.
 Op de begane grond kun je , als je de lift uit bent, als intermezzo
 even de gang rechts in.  Daar is een nachtclub waar een zielige
 humorist flauwe moppen vertelt (sommige zijn echt leuk!). Het kan
 ook gebeuren dat die humorist er niet zit maar dat er danseressen
 optreden. Die zijn echter niet te versieren. Loop daarna het
 casino uit en roep een taxi. Stap in en ga naar de disco. De
 uitsmijter laat je binnen als je de kaart toont (die je in de
 asbak hebt  gevonden). Ga de disco in en ga in de stoel tegenover
 de dame zitten. Kijk haar in de ogen en begin een praatje. Ze zal
 je ten dans uitnodigen, nadat je haar kadootjes hebt gegeven
 (de roos, de ring en de candy). Ze laat zich versieren maar wil
 eerst trouwen voor ze met je het bed induikt. Tenslotte vraagt ze
 $100  om de Honeymoon Suite in het hotel te reserveren en dan gaat
 ze weg, na met jou een trouwafspraak te hebben gemaakt. De trouwerij
 (kost ook $100) vindt plaats in het kerkje rechts naast het hotel.
 Daar ga je dus naar toe. Na de plechtigheid volg je haar naar de
 vierde verdieping van het hotel, waar ze al op bed ligt te wachten.
 Maar v o o r  de Grote Wip wil ze eerst een glas wijn drinken.
  Probleem: je kunt niet met een fles wijn in een taxi! Luister
 goed naar de reclameboodschap uit de radio op de hotelkamer en
 noteer de gegevens. Zoek daarna een telefoon die niet defect is.  Kun
 je die niet vinden, dan is er altijd nog een vlakbij de avondwinkel
 waar je de condooms kocht. Kijk echter eerst in je portefeuille of
 je nog genoeg geld voor een taxi heen en terug hebt. Maak indien
 nodig eerst nog wat winst in het casino. Laat de wijn op de honeymoon
 suite bezorgen en ga dan zelf naar het hotel terug. Je bruid Fawn wacht
 al hunkerend op de vierde verdieping. Schenk de wijn in en laat je
 verwennen....  Als ze met je klaar is, kun je er niet meer van
 loskomen. Of wel?  Denk aan het mes dat je in ruil voor die fles wijn
 kreeg! Als je tenslotte de banden met haar hebt doorgesneden, moet je
 die niet in de hotelkamer laten liggen als je weggaat. Ga met de lift
 naar het casino en speel met je overgebleven $10 tot je weer
 ruimschoots in je geld zit. Ga dan terug naar de bar, de bordeeldeur
 door, langs de pooier de trap op, klim het raam uit en loop rechts
 het balkon op. Maak jezelf vast aan de ballustrade (de "fire escape")
 en reik zover je kunt naar het raam ernaast.  Je kunt dat raam nu
 aanraken, en achter dat raam is een potje pillen te zien. Sla de
 glazen ruit stuk met de hamer en pak die pillenpot! De inhoud bevat
 Spaanse Vlieg. Wees echter niet zo dom om ze zelf in te nemen, want
 je zou je meteen aan dat zwarte hondje dat tegen je broek pieste,
 vergrijpen, en daar staat levenslange dwangarbeid op! Misschien
 zijn ze geschikt om Faith, die sexy beveiligingsemploye op de tiende
 verdieping van het hotel mee op te geilen? Terug dus naar het hotel
 en probeer haar die pillen op te dringen. Ze neemt ze pas van je aan
 als je haar zover hebt gekregen dat ze belooft om na haar werk met
 je mee uit te gaan. Als ze de pillen accepteert, loopt het anders af
 dan je denkt. Onderzoek de plek waar ze heeft gezeten en gebruik het
 ding dat je vindt, op de juiste manier. Loop de open deur door en kijk
 in de kast. Haal de opgeblazen sekspop er uit en verlies die niet
 uit het oog. In het bubbelbad geef je je appeltje voor de dorst
 aan  Eve en eindelijk kan je volop je gang gaan. De adventure is
 opgelost. Wat nog rest zijn felicitatie's e.d. 
 Larry heeft voor jou geen geheimen meer. O, ja, van tijd tot tijd
 zegt iemand je dat op een vreselijke manier uit je mond stinkt.
 Met "use breath spray" is daar heel simpel iets aan te doen en je
 zal merken dat iedereen meteen weer een stuk aardiger is.
 In het spel zijn totaal 222 punten te verdienen, helaas lukte me dat
 niet helemaal, die paar laatste punten zal je dus zelf moeten zien
 te vinden.



