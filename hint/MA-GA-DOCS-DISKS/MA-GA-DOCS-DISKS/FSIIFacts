
 Eerste indrukken Scenery Disks Flight Simulator.
 """"""""""""""""""""""""""""""""""""""""""""""""
 De  Flight  Simulator  programma schijf  bevat  vier  geografische
 gebieden, welke naar u weet, New York/Boston, Chicago, Seattle,en Los
 Angeles zijn. Nu zoudt u misschien denken dat waar de Scenry Disks
 die gebieden  overlapt, u een duplicaat heeft.  Niets is minder waar!
 Alhoewel  de orginele  Seattle simulatie, van  Cape  Flattery  in
 het   uiterste noordwesten tot   Hoquiam zo een 100 mijl zuidelijker,
 het  Pacifische gebied omvat ( de Microsoft  versie heeft ook nog de
 Astoria  OMNI), omvat de Scenery Disk voor het Seattle gebied nog
 eens  275 mijl extra gebied langs de kustlijn,tot aan Newport,
 Oregon.  Ook reikt het veel westelijker, helemaal door Washington en
 tot in Idaho.   Men kan zulke uitbreidingen ook verwachten, daar de
 Scenery Disk het hele gebied  van de  Verenigde  Staten van Amerika ,
 van het westen  tot  het oosten,  bevatten. Toch  zijn er vreemde
 verschillen tussen bepaalde gebieden , die hetzelfde  gebied,op de
 orginele FS-schijf en Scenery Disk, bevatten.  De  drie  soorten
 kaarten - de orginele vliegkaarten  van  Flight Simulator (Cessna) en
 voor FSII (Piper) en de kaarten bij de  Scenery Disks - zijn
 verschillend in wat zij bevatten, en uitvoering.  De minst
 gebruikersvriendelijke zijn de orginele Flight Simulator kaarten,
 die alleen de belangrijkste luchthavens en VORs bevatten. Deze
 nodigen bepaald niet uit om te vliegen,  doordat zij u  doen
 veronderstellen dat uw mogelijkheden tot ontdekkingsreizen beperkt
 zijn  tot  enkele grote  luchthavens.  Er schuilt  juist veel
 avontuur,  realiteit  en romantiek  in  de  simulator, door het
 verkennen  van  de  kleinere vliegveldjes.   De orginele kaarten zijn
 ook niet te gebruiken voor het huisje, boompje,  beestje vliegen,
 hetgeen nu net de meest interessante manier is. De  orginele  kaarten
 die bij FSII (Piper) geleverd  worden,  tonen alle vliegvelden en
 navigatiestations. Zij  zijn  het beste te gebruiken, op de actuele
 FAA  (Federal Aviation Administration) kaarten na.  De Scenery Disk
 kaarten voldoen, zeker wanneer men het gebied  in ogenschouw  neemt,
 dat zij omvatten. Ze zijn beter dan welke van  de eerder genoemde
 kaarten, omdat zij ook de woongebieden tonen die in de simulatie zijn
 opgenomen.   U weet nu tenminste van te voren of u op uw bestemming
 ook nog wat bestrating  ziet i.p.v. alleen een landingsbaan. Een
 ander punt in het voordeel van de  Scenery Disks is, de duidelijke
 informatie over alle runways.

 Met dank aan BBS Waterland



 NAVIGATIE EN INSTRUMENT VLIEGEN  Les 1.  
 """"""""""""""""""""""""""""""""""""""
 GROTE WIELEN  Plaats:Tweed-New Haven 
 Muni, CT to Boston Logan, MA Parameters:             
 North:          17346     
 East:           21322            
 Altitude:          13            
 Pitch:  Cessna      0       Piper      0    
 Bank:               0 
 Heading: Cessna   220       Piper    220           
 Airspeed:Cessa      0       Piper      0           
 Throttle:Cessna     0       Piper      0    
 Rudder:         32767            
 Airlerons:      32767            
 Flaps:              0        
 Elevator:Cessna 32767       Piper  32767            
 Time:            5:40            
 Season:             3 - summer            
 Clouds:Layer 1   3500, 2000            
 Surface Wind:       5 kn., 190 deg.            

 Waarom we de vlucht zo vroeg bij dageraad beginnen?  Niet omdat we zo
 graag midden in de nacht opstaan. Maar omdat we hoe we ook verdwalen,
 in ieder geval tegen het borreluurtje zullen aankomen, zo een twaalf
 uur vanaf nu, en dat wil ik absoluut niet missen.  Vandaag gaat u een
 hoop leren: waarbij inbegrepen hoe u in en door slecht  weer moet
 vliegen en hoe u uw NAV (voor NAVigatie) radio moet  gebruiken om
 OMNI radialen te vliegen. Voordat we opstijgen, schakel eerst over op
 radar en zoom uit totdat u links een strip land kunt zien over het
 water. Dat stuk land is Long Island, en het water waar u straks
 overheen opstijgt is Long Island Sound. Het stukje water rechts is
 New Haven Harbour. Tegenover de haven ligt West Haven, en boven aan
 ligt New Haven, Connecticut, de stad van Yale University. In de
 koloniale dagen was New Haven een  zeehaven. De autoweg die u ziet is
 de Interstate 91.  Schakel nu naar out- front-view en maak u gereed
 voor takeoff op Runway 20 (recht voor u, zoals u ziet). Geef gas en
 taxi wanneer u zover bent. Maak uw normale takeoff en stijg op -
 rotate bij 80 KIAS (een streepje tegendruk, hetgeen u weer terug
 neemt zodra de VSI een klim aangeeft), flaps intrekken zodra u meer
 dan 500 FPM klimt, vlak de klim af met twee snelle tikjes down
 elevator in de Cessna en e'e'n in de Piper,  gevolgd door 4 streepjes
 gas terugnemen in Cessna (2105 RPM) en twee streepjes in Piper (2250
 RPM). Makkelijk nietwaar?  Spoedig stijgt u 500 FPM. (Tussen twee
 haakjes, letterlijk en figuurlijk, het enige verschil tussen  een
 takeoff en stijgen, en de techniek welke u gebruikt als u Pattern
 vliegt, is het afvlakken van de klim. Als we Pattern vliegen, houdt u
 de klim stijler en de airspeed langzamer, waardoor het makkelijker
 omschakelen is naar straight and level bij pattern airspeed.) Klim
 rustig recht door totdat u in de bewolking komt (onderkant  bewolking
 is op 2000 voet).  Long Island wordt zichtbaar terwijl  u stijgt. Ga
 over op level op 200 voet door gas terug te nemen met twee streepjes
 tot 1905 RPM in Cessna, en drie streepjes tot 1950 RPM in Piper. Neem
 het gas terug op het moment dat de altimeter ongeveer 20 voet (een
 streepje) onder 2200 staat. Niet aan de elevators komen. Denk nu eens
 na: U vliegt in deze bewolking niet "blind". U weet precies wat u
 doet. Alles is geheel onder uw controle. Uw airspeed is precies wat
 hij moet zijn. Uw attitide is level met de horizon.  Uw altimeter
 geeft aan dat u straight and level bent op 2200. U klimt niet en
 daalt niet, en uw VSI vertelt u hetzelfde. U koers is dezelfde als
 toen u vertrok  - binnen een graad of wat van 200.  Uw turn indicator
 geeft geen 'bank ' aan,  dus geen bocht. U bent straight and level.
 Wie heeft de buitenwereld nodig als u alle gegevens recht voor u
 heeft? Terwijl u vliegt, stemt u uw NAV1 radio af op 110.0. Als u
 niet weet hoe dit moet, gebruik dan de Pauze toets en kijk naar de
 uitleg in uw handleiding. Druk dan weer op de Pauze toets, vlieg
 verder en stem op 110.0 af. Kijk nu eens naar uw DME uitlezing. Die
 staat ergens in de buurt van 50. Neemt het getal toe of af? Wat u nu
 weet is dat uw huidige koers u van het VOR station waarop ik u liet
 afstemmen - afbrengt, of er naar toe brengt? U kunt zich een
 voorstelling van het VOR station , of OMNI, maken door in uw gedachte
 een gigantisch fietswiel te nemen met 180 spaken die uit de naaf
 steken. In de simulator staan die spaken 2 graden uit elkaar, en
 omvatten een volledige cirkel van 360 graden. Het wiel draait niet;
 het zijn u en uw vliegtuig die bewegen. U bevindt zich ergens in
 verhouding tot een of twee van de spaken van het wiel, en beweegt
 zoals een spin in zijn web, recht uit tussen een spaak of een draad,
 of diagonaal tussen twee van die, van de een naar de ander . Je zou
 kunnen zeggen dat de OBI op een bepaalde manier weet dat u daar bent,
 omdat u binnen zijn bereik valt. Als u niet binnen zijn bereik viel,
 zou u niets op uw DME zien, en zou de OBI naald geen beweging hebben
 getoond toen u op het station afstemde. Maar het bewoog. Hij zwaaide
 naar rechts en verdween van de schaal.  Niet belangrijk dat hij nu
 vaststaat; de reactie bevestigde uw aanwezigheid. Als nu uw uitlezing
 van de DME aangaf dat u van het station afvliegt  - van het midden
 van het wiel weg - dan heeft u het juist en correct geinterpeteerd.
 De DME geeft de afstand altijd in nautische mijlen aan t.o.v. de VOR
 op welke uw NAV1 staat afgestemd. En toch, zegt u ( als u uw
 instrument scan doet), geeft de OBI aan TO. Hoe kan u nu van de naaf
 af vliegen als de OBI TO zegt? Simple en alleen omdat het OMNI
 station, hoewel het weet dat u ergens tussen of langs zijn spaken
 vliegt, niet weet welke kant de neus van uw toestel op wijst.  Het
 weet waar u bent maar niet welke kant u opgaat. De OMNI weet niets
 over koers;  het behandelt het er zijn.  Het TO vertelt u niet dat u
 naar het station vliegt, maar dat van waar u nu bent een bepaalde
 radiaal de meest directe route is naar het station. Laten we nu eens
 uitzoeken op welke FROM radiaal we van het VOR station weg vliegen.
 Observeer  uw  OBI (Omni-Bearing-Indicator, Old Big Eyes) en
 verplaats de OBS (Omni Bearing Selector) koers stapje voor stapje, er
 op lettend wanneer de OBI naald gaat bewegen. Ziet u dat hij in de
 buurt van zestig graden in beweging komt. Stop even als hij in het
 midden staat  - waarschijnlijk ergens in de buurt van 70 graden (de
 uitlezing waarop u moet letten is die boven in de OBI). Misschien
 gelooft u nu dat, omdat de naald in het midden staat op, zeg, 68 en
 er TO staat, u op een koers ligt die u rechtstreeks naar de naaf van
 het wiel voert, via spaak 68. Dat is NIET zo! Wat de OBI u op dit
 moment vertelt is, dat als u een bocht zou maken en op een koers van
 68 graden gaat vliegen en bij-corrigeert zodat de naald in het midden
 staat zoals nu, u dan op de 68-graden radiaal, richting van dit VOR
 station zit. De OBI geeft niet aan op welke koers u zit of, op welke
 radiaal u zit of kruist, totdat u hem instelt om dit te doen.  Het
 feit dat uw heading indicator (daar onder de kunstmatige horizon)
 aangeeft dat u op een koers ligt van 200, hetgeen ook zo is, heeft
 absoluut niets te maken met radiaal 200 die door het VOR station
 wordt uitgezonden. Een koers van 200 is gewoon een koers van 200; het
 is een radiaal.



 NAVIGATIE EN INSTRUMENT VLIEGEN  Les 1A.  
 """"""""""""""""""""""""""""""""""""""""

 U zou op ieder koers op welke radiaal dan ook kunnen
 zitten, met geen enkel verband tussen koers en radiaal, totdat u uw
 vliegtuig een positie laat innemen, zodanig dat uw koers en de
 radiaal en de OBI naald met elkaar overeenstemmen  of, in het geval
 van veel wind, bijna overeenstemmen. Maar we waren bezig uit te
 zoeken op welke radiaal we zitten. Dus blijf de OBS verdraaien. De
 naald zal al gauw zover als hij kan naar links uitslaan, maar blijf
 verder aan de OBS draaien. Ergens in de buurt van 148 graden,
 verdwijnt de TO en wordt vervangen door OFF, hetgeen gedurende
 ongeveer 20 zo blijft. Dan ziet u plotseling FROM verschijnen  - we
 moeten dus in de buurt komen. Blijf doordraaien totdat de naald weer
 in het midden staat. Nu kunt u aflezen op welke FROM radiaal u zit,
 of op dit moment passeert. Tevens ziet u dat de reciprocal
 (tegenovergestelde) van de radiaal  - de  onderste uitlezing van de
 OBI - erg dicht in de buurt staat van de TO radiaal die u zo even
 zag. Indien de TO radiaal 68 was, dan is hij nu 244, waarvan het
 tegenovergestelde 64 is. De reden van het verschil van  4 graden is
 dat u terwijl u dit alles deed ook nog verder vloog.  Het is dus
 duidelijk dat u in die tijd een andere positie t.o.v. de spaken van
 het wiel hebt ingenomen. Nog een keertje, verdraai de OBI zo dat de
 naald in het midden komt te staan met een TO indicatie. Maak nu een
 standaard-rate  bocht naar links, (20 graden "bank" en een streepje
 tegendruk, weet u nog, om op hoogte te blijven), naar de koers die uw
 OBI aangeeft. Wij kunnen u niet precies vertellen welke dat is, omdat
 U nu vliegt, maar het zal zeer waarschijnlijk in de buurt van 60
 graden liggen. Geloof me echter niet op mijn woord; vlieg in de
 richting die de OBI aangeeft met de naald in het midden. Vergeet niet
 dat streepje tegendruk terug te nemen als u uit de bocht komt. Heeft
 u meer of minder hoogte als u uit de bocht weer level gekomen bent?
 Gebruik dan gas (en gas alleen, een streepje) om weer op 2200 voet te
 komen.  De kans is zeer groot dat uw OBI naald niet in het midden
 staat.  Het is nu uw taak om hem in het midden te krijgen en te
 houden. De OBI  - niet uw heading indicator  - is van af nu het
 belangrijkste instrument. Als de naald niet in het midden staat, zit
 u niet op de radiaal waarop u tracht te vliegen. Geef een beetje
 airleron in de richting waar de naald staat, om hem weer naar het
 midden te krijgen. Verwacht nou niet onmiddelijke resultaten; het
 duurt even voordat het vliegtuig terug gekeerd is tot, en weer vliegt
 op, de radiaal. Beiden dient u nu te schatten.  Maar wees
 voorzichtig. Onthoudt dat u uw richting, in de richting waarin de
 naald staat moet corrigeren - 'fly  the needle" - te allen tijde.
 Wanneer 1) de naald in het midden staat,  en 2) de OBI TO aangeeft,
 en 3) de radiaal die u uitzocht en uw heading indicator in principe
 met elkaar overeenkomen,  en 4) alles ook zo blijft, dan en alleen
 dan zit u precies op de spaak van  het wiel, richting naar de naaf,
 hetgeen de plaats is waar  het VOR station staat.  U zult er precies
 of binnen paar honder voet overheen vliegen.  Wanneer de naald uit
 het midden gaat, pas dan beetje bij beetje correctie toe. Wacht
 telkens even en corrigeer dan weer een beetje, net zo lang tot dat de
 naald in het midden staat. Maak dan onmiddeljk een bocht naar de
 koers die de OBI aangeeft, en kijk hoe de zaken er voor staan als
 alles tot rust is gekomen. Het kan zijn dat de windrichting u dwingt
 een koers aan te houden die een beetje links of rechts van de radiaal
 ligt, om er precies op te kunnen blijven. Dat is wat we "krabben"
 noemen omdat het lijkt op de manier waarop een krab zich
 voortbeweegt. Tegen de tijd dat alles 100% is, naald in het midden,
 hoogte 220 voet, straight and level, maakt u me wakker.
 Neem kontakt op met Bridgepoort tower via uw COM radio voor de
 weersinformatie. De frequentie van de toren is 120.9 Laten  we nu
 stijgen naar 3700 en weer eens wat blauwe lucht bekijken.  Gebruik
 geen elevator, alleen een beetje gas, zo als u het geleerd heeft -
 twee streepjes in Cessna, drie streepjes in de Piper.Zo komen we in
 een mooie 500 FPM klim. Op  3700 nemen we het gas wat we net hebben
 bijgegeven weer terug, en kijken of het vliegtuig op zijn nieuwe
 hoogte blijft. Indien de VSI niet op nul blijft stil staan (geef het
 even de kans), dan hebben we iets meer motorvermogen op 3700 nodig
 dan op 2200. Dus gebruik dat en geen elevator trim, alleen een
 streepje gas. Naarmate we dichter bij de Norwich OMNI komen begint de
 OBI naald te tollen en wijst dan helemaal links of rechts. De reden
 hiervan is dat de spaken, hoe dichter we bij de centrum komen,
 dichter bij elkaar staan en verschillende spaken tegelijk effect
 uitoefenen. Dan op 0 DME wijst de naald in de richting van de
 werkelijke locatie van het station. Kijk nu hoe de OBI omschakelt van
 TO naar OFF op 0 DME en dan naar FROM. Jaag niet achter de naald als
 we dicht bij, of boven het station zijn.  Wanneer we er een paar mijl
 vanaf zijn, komt hij vanzelf langzaam weer op de schaal. U bent dan
 in de zelfde verhouding tot de radiaal als eerst, alleen nu FROM
 i.p.v. TO het VOR station. Wat gebeurt er met de altidute?  Houdt uw
 vliegtuig op 3700  voet, niet op 3900. Blijf op hoogte, niet zestig
 voet eronder. Nu gaan we weer naar onze eerdere hoogte in de
 bewolking, op 2200  voet. Geef me een daling van 500 FPM en terwijl u
 dat doet, stemt u af op Boston VORTAC 112.7.  Zet de koers selector
 (de OBS) op 68, en maak de benodigde (kleine) bochtjes om de naald in
 het midden te krijgen en te houden. Denk aan de tegendruk tijdens de
 bochtjes, en neem die weer terug als u weer rechtuit gaat. Ik wil nog
 niet de grond zien; ik hou van die wattendoos hierboven. Piper als u
 hier in de problemen komt, controleer u brandstof; u kunt niet op een
 vleugel vliegen - zeker niet als die leeg is.)  Tegen de tijd dat u
 level bent op 2200, dient u ook op een koers van 68 graden te vliegen
 met de OBI precies op 68, de naald keurig in het midden, uw elevators
 op neutraal midden, uw gas op die RPM kruissnelheid die u op de
 juiste hoogte houdt, uw VSI op nul, en straight and level, bevestigt
 door alle instrumenten. Mors ondertussen niet met de koffie die ik u
 geef. Heeft u een vuurtje voor me? We gaan landen op Boston's Logan
 Airport.  Neem kontakt op met de controle-toren  op 119.1.  We
 beginnen te dalen als de DME een afstand van 10 mijl t.o.v. VORTAC
 aangeeft. Dat station is op de luchthaven, dus dat geeft een goede
 aflezing. U weet het, alleen gas terug om in een daling van 500 FPM
 te komen - twee in Cessna, vier voor Piper. Logan hoort precies recht
 voor uit te liggen wanneer u onder de bewolking uit komt. Op het
 moment dat uw altimeter 1000 voet aangeeft, schakelt u over naar
 straight and level slowflight. U weet hoe dat moet wanneer u klimt,
 maar nog niet als u daalt, dus hier volgt hoe: Cessna gas terug met
 twee streepjes naar 1505 RPM en geef  - twee bij twee - zes snelle
 tikjes up elevator. Piper gas terug met nog eens drie streepjes en
 geef - een voor een  - vier streepjes up elevator. U heeft
 omgeschakeld naar slowflight. Simpel he? Onze runway op Logan is 22
 Right. Omdat Piper nog maar weinig brandstof heeft, hebben we
 toestemming voor een rechter bocht naar de  poot van het patroon,
 waar de wind dwars op staat, die een koers van 130 graden heeft.
 Maak deze bocht direct nadat u over  de autoweg, welke interstate 93
 is, bent. Kijk links naar buiten en neem de ligging van de
 landingsbanen in u op, dan een linkerbocht naar de poot met de wind
 mee, 40 graden, en maak u normale patroon landing.

  Met dank aan BBS Waterland



 NAVIGATIE EN INSTRUMENT VLIEGEN Les 2.
 DE EENZAME OMNI-RANGER

 Plaats:Fairchild  Int'l, Port Angeles, WA naar Olympia,WA
 Parameters:            
 North:         21739           
 East:            6377           
 Altitude:         289          
 Pitch:   Cessna     0                    Piper      0           
 Bank:               0           
 Heading: Cessna   265                    Piper    265          
 Airspeed:Cessa      0                    Piper      0           
 Throttle:Cessna     0                    Piper      0           
 Rudder:         32767          
 Airlerons:      32767           
 Flaps:              0           
 Elevator:Cessna 32767                    Piper  32767           
 Time:           14:30          
 Season:             3 - summer           
 Clouds:Layer 1   7000, 4000          
 Surface Wind:       4 kn., 255 deg.        

 Dit vieze weer is geen verrassing. Port Angeles is een van 's werelds
 natste plekjes. Het heeft eens het jaarrecord regen van de V.S.
 gehad.  Pak de Seatle kaart erbij zodat we het gebied kunnen
 verkennen. Wij willen u wat meer, over het afstemmen op en begrip van
 VOR (Very-High frequency Omnidirectional Range) zenders laten zien.
 Afgekort OMNI's. Zoals u op de kaart ziet, ligt Fairchild
 Internationaal tamelijk geisoleerd hier op het Olympic Peninsula; het
 is in werkelijkheid een stukje land in de vorm van een vinger,
 genaamd Ediz Hook, hetgeen op de meeste kaarten van de staat
 Washington zichtbaar is. Jammergenoeg ziet u dit niet op uw kaart of
 radar. Er is een dagelijkse veerdienst tussen hier en Victoria op
 Vancouver Island, Brits Columbia. Kijk eens naar de VOR zenders die
 op uw kaart staan: Tatoosh en Hoquiam bij de Pacafische Oceaan,
 Baywiew helemaal in het noorden van de staat (ongeveer 35 mijl van de
 Canadese grens),  en dan een rijtje van vier in het Pudget Sound
 gebied: Paine, Seattle, MacChord (Piper kaart alleen, alhoewel het
 station ook voor Cessna bestaat), en Olympia. Kijk eens of u Olympia
 op uw NAV kunt ontvangen. Stem daarna af op Tatoosh en kijk of u
 binnen het bereik van die zender bent. Indien u dat bent, gebruik dan
 een driehoek, van het midden van de OMNI van het vliegveld naar
 Tatoosh, om ongeveer te bepalen op welke TO radiaal u zit. Stem nu uw
 OBS af om te zien of e.e.a.  klopt. En Hoquiam? denkt u dat u daar
 een uitlezing van kunt krijgen? Probeer het eens. Kijk eens aan.
 Terwijl we nog op de grond staan, krijgen we toch een uitlezing van
 een punt zo'n 75 mijl weg, ondanks de bergen van bijna 8000 voet, die
 er tussen ons en Hoquiam zijn. Dat is een beetje ongeloofwaardig, te
 meer daar OMNI's net als alle VHF zenders maar tot aan de
 gezicht-horizon rijken. Nou ja het gaat er hierom dat u de OMNI
 procedure begrijpt, gebruik uw OBS om de riching naar Hoquiam te
 bepalen, net als of we rechtstreeks naar die VOR zouden vliegen.
 Welke koers vondt U ? Leg uw driehoek nu zo op de kaart dat de lijnen
 van zowel Fairchild en Hoquiam elkaar snijden. Begint u het te
 snappen? Wij willen vandaag naar Olympia airport vliegen, dus laten
 wij beginnen. Er zijn twee manieren, om er naar toe te vliegen, maar
 huisje, boompje, beestje is er geen van want er is, gedurende een
 lange afstand, geen enkel orientatie punt daar beneden. Het eerste
 wat wij kunnen doen, is een VOR station vinden in de buurt van
 Olympia, en in die richting vliegen tot dat we een uitlezing op onze
 OMNI kunnen ontvangen,  dan een bocht er naar toe maken op een van de
 radialen. De tweede mogelijkheid die we hebben is,  met onze driehoek
 een koers in de richting van Olympia, op onze kaart bepalen, dan die
 koers vliegen tot dat we een preciesere koers via onze OBI kunnen
 bepalen. De meest direkte methode is, in dit geval, de tweede. Dus 
 gebruik uw driehoek en bepaal op welke koers wij zullen beginnen.
 Dan, de pre-flight checks, stel in voor vertrek, en laat ons starten.
 Stuur zo dat u het einde van de startbaan recht voor u houdt.
 Tegendruk bij 80 KIAS...terugnemen als u stijgt...flaps intrekken...
 de takeoff-trim neutraliseren...gas terug nemen naar een 500-FPM klim
 (2105 RPM Cessna en 2250 RPM Piper). Zo langzamerhand begint het al
 een routine te worden,nietwaar? Zodra u 1000 voet hoogte hebt draait
 u naar de bepaalde koers. Op die manier zijn we meteen uit de weg van
 grotere vliegtuigen. Een goede algemene regel om op een nieuwe koers
 te koemen is: Draai naar links voor een lage koers, rechts voor een
 hoge koers, hetgeen logisch genoeg is - behalve wanneer uw koers al
 in het noordelijk deel van de kompasroosligt. U moet dan de
 kompasroos in gedachten nemen en wat logica gebruiken.  Stel uw koers
 is nu 10 graden, en u wilt op een koers van 300 gaan liggen, dan
 draait u niet naar rechts omdat 300 een hoger cijfer is.  Maar deze
 algemene regel werkt prima voor het over grote deel van alle kleine
 bochten en koers correcties. Onze  kruishoogte  zal dit keer 500 voet
 zijn. Dus klim er regelrecht naar toe, dwars door de bewolking. U
 zult wat meer gas moeten  geven, als we wat hoger komen, om uw klim
 van 500 FPM te handhaven. Dus doe dat. Onthoudt dat een snellere klim
 u niet sneller naar Olympia brengt, alleen sneller omhoog. Ziet u dat
 uw airspeed keurig konstant blijft bij een klim van 500 FPM.  Wanneer
 u in de bewolking bent, zoekt u de radiaal op waarop u wilt vliegen,
 en centreert de naald. Wat is er aan de hand? Klopt alles niet? 




 NAVIGATIE EN INSTRUMENT VLIEGEN Les 2A.
 DE EENZAME OMNI-RANGER
 """"""""""""""""""""""""""""""""""""""
 Ligt u verder van uw koers dan u dacht? Als dat zo is, kunt u dan
 begrijpen waarom? Doe een volledige scan. Staat alles zo als het
 behoort? Heeft u soms iets vergeten?  Het is nu niet de tijd om in
 paniek te raken. Dit is de tijd om na te denken. (Natuuurlijk, als
 alles is zoals het behoort - de koers die u in gedachte had, en op de
 radiaal die u had bepaald,  en dat  alles binnen een paar graden,  en
 u mijlen aflegt opweg naar Olympia terwijl u  stijgt naar  7500 - dan
 kunt u zich ontspannen en even een kopje koffie drinken.  Maar als
 dat niet het geval is, dan is er geen koffie bij voor u.) Is alles op
 uw paneel o.k?  Airspeed juist? Attitude goed? Geeft de altimeter aan
 dat u stijgt? VSI ook? 500 voet per minuut? Koers? Welke koers? Ziet
 dat er goed uit? Bocht en 'bank' okay? En de rest van uw
 instrumentepaneel? Brandstof en olie o.k.?  COM radio - niet
 gebruikt. NAV1 op het juiste getal? Afgestemd op Olympia? Aha! Als uw
 NAV1 nog steeds op Hoquiam staat dan is dat het probleem. Wij hebben
 opzettelijk voor dat we vertrokken, vergeten te vertellen, dat u uw
 NAV terug moest zetten op Olympia. Als u dat wel heeft gedaan dan
 BRAVO. Deed u het niet, doe het dan nu. Wij kunnen u natuurlijk
 iedere keer alles voorkauwen wanneer we samen vliegen, maar hoe meer
 we vliegen des te minder instrukties zal u krijgen, want we zullen er
 niet altijd bij zijn als u vliegt. Opdat we het met zijn allen over
 hetzelfde hebben, laten we op radiaal 138 naar Olympia gaan vliegen.
 Zit u daar al op, prima. In het andere geval, en ook voor toekomstig
 gebruik als u het nu niet nodig heeft, is hier een makkelijke manier
 om van de ene radiaal  over te gaan op een andere:

 * Overtuig u dat u op de OMNI waar u naar toe wilt, staat afgestemd.  
 * Gebruik u OBS om uit te zoeken op welke TO radiaal u nu zit.  Als de  
   naald in het midden staat,  geeft de  OBI de radiaal aan, waarop u zit. 
   Maar dat is alles wat hij u vertelt.  
 * Draai naar de  koers,  aangegeven door de OBI en zorg dat de naald in 
   het het midden komt te staan, op de naald vliegend op de gebruikelijke 
   manier.  Uw uitlezing is nu TO het station met de koers en de OBI 
   koers selector in overeenstemming (maar nog niet op de radiaal die u 
   had uitgezocht.)
 * Zet de koersselector op de gewenste radiaal.(Als het niet
   een uitvoerbare TO radiaal is, dan geeft de OBI OFF of FROM aan. In
   dat geval stemt u de OBI af op de reciprocal koers en vliegt u die.)
 * Maak een bocht om de verlangde radiaal te onderscheppen. Maar naar 
   welke kant en hoe groot maakt u de bocht?

 Wanneer de OBI naald op de schaal aanwezig is dan vliegt u zo  als
 altijd. Maar is hij niet op de schaal, dan komt onze vergelijking met
 een wiel van pas. Indien u zich voorstelt dat u op een wiel zit
 waarvan de spaken in de richting van de klok genummerd zijn, dan kunt
 u zich een idee vormen naar welke kant u moet vliegen. Stel dat u op
 spaak 90 zit en u wilt naar spaak 40, dan maakt u eenvoudig een bocht
 naar rechts om daar te komen en de radiaal te onderscheppen. Stel u
 zit op radiaal 120 en wilt naar 128, dan een bocht naar links. Ligt
 een radiaal met een lager nummer altijd rechts van u, en een met een
 hoger nummer altijd links?  Nee. Omdat we te maken hebben met een
 cirkel van 360 graden. Als u op de 30 graden spaak zit en naar de 330
 graden spaak wilt dan vindt u die rechts van u. Denk u nog eens in
 dat u op de 30 graden spaak zit, in de richting van het middenpunt.
 Waar is nu de 0 spaak?  En waar is de 330 spaak? Nog meer naar
 rechts, nietwaar?  Wanneer u de vergelijking met een fietswiel  met
 spaken maakt, zult u niet gauw de verkeerde bocht maken. Het is
 belangrijk dat u begrijpt dat van welke positie ook op de radialen
 van het VOR station, de radialen op die helft waarop we zitten, of
 die het dichst bij zijn, FROM radialen zijn en die op de andere helft
 TO radialen zijn. Sommige theoretici zeggen dat we de dichtst
 bijzijnde radialen gewoon als radialen moeten beschouwen en de
 radialen die het verst van ons af zijn als de koers. Als dit u help
 om de  situatie te begrijpen vinden wij het best. Maar onthoudt ook
 dat geen enkele radiaal op zich een koers is. Eenvoudig een koers
 vliegen van 80 graden brengt u nog niet op een OMNI uitlezing van 80.
 U zou een koers van 80 graden kunnen blijven vliegen tot dat u zonder
 brandstof zit, en dan nog niet in de buurt van de 80ste radiaal
 geweest zijn van het station waar u over of naartoe  wou vliegen.
 Alleen wanneer u een koers van 80 graden vliegt EN uw OBI is
 afgestemd op  het station waar u naar toe wilt EN en de koersselector
 is op de 80ste radiaal gezet EN de OBI naald staat in het midden EN
 de OBI geeft TO aan, alleen DAN bent u op de 80 graden radiaal naar
 het station waarop u heeft afgestemd. Nu het tweede deel van de vraag
 hierboven: Hoe groot moet de bocht zijn om de gewenste radiaal te
 onderscheppen, als u al het andere goed heeft gedaan? Het antwoord
 hangt van de afstand af t.o.v. het station, en hoe groot de
 koerscorrectie is. Zoals bij ieder wiel, hoe meer u naar de
 buitenkant komt, des te groter is de afstand tussen de spaken. Als
 algemene regel kunt u het volgende aanhouden: Indien u 30 of meer
 mijl van het station bent,  maakt u een bocht van 60 graden meer
 (rechter bocht), of minder (linkerbocht) dan uw orginele TO koers en
 vliegt totdat uw de gewenste radiaal ondeschept. Dichter bij het
 station, vermindert u de verandering met 50, 40, of 30 graden. We
 hebben het hier over absolute koers verandering, niet over kleine
 correcties voor drift of, om de naald in het midden te brengen van de
 OBI. De algemene regel voor kleine koers veranderingen is 30 graden
 maximum, en wanneer u dicht bij het station bent of een LSI approach
 vliegt, correcties van maar een paar graden. Onthoudt ook  dat u uw
 ander OBI, NAV2, kunt gebruiken om uw positie tijdens de bocht te
 controleren.  Stem die zo af dat u kunt zien op welke radiaal u nu
 zit, en houdt die naald in het midden terwijl u van de ene radiaal
 naar de volgende vliegt, en zo verder, tot dat u op de radiaal bent
 waar u naar toe wilde. Wanneer u nu op de 138 graden radiaal naar
 Olympia bent, verandert u niets en gaat u met de volgende les verder.



