

                      SPACE QUEST III 

                      OPLOSSING 738 PUNTEN.


Deze adventure begint waar Space Quest II is geeindigd. De intro
niet onderbreken tot het programma om disk 2 verzoekt.

Als we de escape pod hebben verlaten zien wij op de vloer een warp
motivator, die echter te zwaar is om mee te nemen. Als we naar boven
kijken zien we een rail; dus op naar de bovenste verdieping van deze
vliegende vuilnisbak.

Loop naar het oosten en loop de tanker binnen, in de gang van de
tanker de kabel meenemen (5), loop door naar het oosten en beklim de
robot (5). Daar zien wij een goed onderhouden ruimteschip, dat we nu
nog niet kunnen betreden. 

Ga terug naar boven en loop door de tanker terug. Bij de pod
aangekomen, lopen we naar het zuiden en daarna naar het oosten. Ga
vlak voor de schep staan (5). Op de band aangekomen snel opstaan en
springen (10). Op de rail naar het westen lopen tot we in de kamer
met de robot aankomen. Hier niet lang blijven staan, anders schiet
de robot ons neer.

Klim in de grabber en ga naar het westen. Buiten de kamer aangekomen
stoppen we iets voor het volgende scherm en drukken de knop in (15).
Nadat we de motivator hebben opgepakt, gaan we verder naar het
oosten. Aangekomen op het laatste scherm, vlak voor de bocht stoppen
en nogmaals de knop indrukken (15).

Hierna gaan we weer terug naar de kamer met de robot en verlaten de
grabber aan de zuidkant (5).

Beneden vinden we een aantal naar uitziende ratten, die ons echter
op dit moment nog met rust laten. Als we de kabels bekijken, vinden
we een gat in  de wand waaruit we de reactor meenemen (15). Hierna
de ladder beklimmen en teruglopen naar de robot. 

Onderweg komt een rat de reactor terughalen, omdat de ratten niet in
het donker willen zitten (-20). Als we onze inventaris bekijken,
zien we dat ook de kabel is verdwenen. De gem uit Space Quest II
blijken we nog steeds op zak te hebben. 

Nu teruglopen naar het hol en voor de tweede maal de reactor en de
kabel meenemen (20).

De ladder beklimmen en deze meenemen (10). Nu teruglopen naar het
schip en de ladder aan de rechterkant gebruiken (5). Instappen (10)
en naar het scherm kijken. We zien dat er geen stroom is, dus bouwen
we de reactor in (5) en gebruiken de kabel (5).

In de cockpit gaan zitten en tussen de kussens van de stoel zoeken;
hier vinden we 7 buckazoids (10).
Nu het scherm bekijken en als eerste de motoren starten; dit kan
gedaan worden door met de muis aan te klikken of de cijfertoetsen te
gebruiken.
Hierna de radar inschakelen, omdat het anders een erg korte vlucht
zal worden.

Het schip laten opstijgen en het wapensysteem aanzetten, het schild
op de voorkant zetten en eenmaal vuren (25). Op dit moment dienen er
145 punten te zijn.

Het navigatie systeem aanzetten en met 'scan' de planeet Phleebhut
aanvliegen.
Steeds met lichtsnelheid vliegen, anders is de vlucht erg traag.
Nu zien we dat een terminator achter ons aankomt. Waarom ontdekken
we heel erg snel op Phleebhut.
Op Phleebhut aangekomen allereerst saven (kan natuurlijk ook
tussentijds geen kwaad), aangezien de dood hier om de hoek loert bij
elke stap die we doen.
Nu zien we, dat ook de terminator geland is en dat hij zich ook nog
onzichtbaar kan maken.

Als we naar het zuiden lopen blijkt, dat op deze weg een slang op
heerlijke hapjes zit te wachten. Loop naar het westen en bekijk de
rots; als we recht onder de rots gaan staan worden we ook al
opgegeten. Loop nogmaals naar het westen. Indien een schorpioen ons
pad kruist: gewoon teruglopen en het nogmaals proberen. Hierna lopen
we constant naar het noorden tot we aankomen bij 'World of Wonders'.
De vitrine bekijken maar niet openen zonder eerst te saven.

De winkel betreden en de 'glowing gem' verkopen voor 425 buckazoids
(8); meer wil de verkoper niet geven. De hoed (5), de oratstick (5)
en het ondergoed (5) kopen. De postkaarten bekijken en de hoed
opzetten. Hier SAVEN.

De winkel verlaten; nu blijkt waarom de terminator achter ons is
aangekomen.
Nu geen smoesjes van: "ik heb Space Quest II niet gespeeld", want de
robot zal toch verslagen moeten worden. Hiervoor zijn twee
mogelijkheden die ik hier onder geef. De tweede mogelijkheid geeft
10 punten meer.

1) Loop naar het westen en betreed de voet van de robot, neem de
lift naar boven en loop de trap op; pas op de motor. Ga achteraan
bij de katrol staan met het gezicht naar het oosten. Wacht tot de
robot voor de motor staat en geef de katrol een zet: de robot zal
dan in de motor vallen (35). Loop naar beneden, bekijk de robot en
pak de riem (35). Verlaat met de verkoper de robot.

2) De tweede mogelijkheid is, na het bezoek van de robot buiten de
winkel snel terug te lopen naar de overhangende rots en hier onder
te gaan staan; pas op dat dit niet onder de pod is. De robot's
voetstappen zijn te zien.
Zorg dat hij onder de pod komt en de pod zal hem opslokken (45).
Gebruik hierna de oratstick om de riem te pakken (35).

Loop naar het oosten en stap in het vliegtuig. Trek het ondergoed
aan (10).
Nu met het navigatiesysteem 'Monolith Burgers' aanvliegen. Bij onze
aankomst zien we de 'Enterprise' net weg vliegen. 

De zaak betreden en proberen voor te kruipen in de lijn. Naar het
westen doorlopen. De andere uitgang is te gebruiken, maar indien wij
dit voor de tweede maal doen, zijn we er geweest (dood, muerto,
fini).

Ga voor de counter staan en bestel eerst nummer 7 op het menu,(10)
nu merken we ook waarom dit wezen verkoper van de week is; door ons
te hypnotiseren bestellen we veel meer.

Gaan zitten en eten, hier vinden we een decoder ring (10). Nu op de
spelcomputer (waarschijnlijk een Atari ST) gaan spelen en blijven
spelen totdat de code boodschap verschijnt (100). De ring gebruiken
(20) en de boodschap ontcijferen. De tekst is de volgende:        

               Help us! We are being held captive by scumsoft.
               On the small moon of pestulon. An inpenetrable
               force field surrounds the moon. It must first
               be deactivated. It's origin is unknown to us.
               Scumsoft security is armed with jello pistols.
               We're counting on you whoever you are.
               Two guys in trouble.

Nu terug naar de counter en de 'Big Belcher Combo' bestellen, als we
het eten willen meenemen naar ons schip, zien wij dat de
boordcomputer dit niet toelaat. Dus gaan zitten en eten. Het blijkt
toch teveel voor onze held in wording (we worden onpasselijk). 

Na deze verfrissende ervaring de planeet Orthega aanvliegen.
Hier aangekomen naar het zuiden en dan naar het westen lopen. Over
de natuurlijke brug lopen, en achter de rotsen blijven staan tot de
mannen zijn verdwenen. Anders worden we direkt neergeschoten.
Hierna door de telescoop kijken (10), de pole meenemen (10) en een
detonator meenemen (10).

Loop naar het oosten de berg op, de trap af en weer naar het oosten.
De ladder beklimmen en de detonator gebruiken (20). Eenmaal beneden
aangekomen blijkt er sprake te zijn van een kettingreactie, dus zo
snel mogelijk teruglopen naar het schip. De 'brug' is verdwenen.
Hier de pole gebruiken (20). Na de sprong terug naar het schip, daar
een langer verblijf op deze planeet niet raadzaam is.

Voor de inhalige puntenverzamelaar is er de mogelijkheid bij
terugkeer van de berg nogmaals een detonator te pakken. Wat blijkt
echter als wij dan de pole gebruiken ? Precies: KlaBoemmm. 

Er is geen enkele mogelijkheid de tweede detonator kwijt te raken.
(Lisa en Mike van Sierra bedankt). Nu kunnen wij veilig de planeet
Pestulon aanvliegen. Hier aangekomen blijkt dat op deze planeet alle
wegen naar Scumsoft voeren. Achter de boom de riem omdoen en de knop
indrukken (25).
Scumsoft betreden en bij het uitstappen van de lift naar het zuiden
lopen. 
De eerste deur links is van de closet waar wij een coverall vinden
die wij aantrekken (5), in de coverall vinden we een vaporizer. Nu
naar buiten en de deur van de administratie gebruiken. Hier alle
vuilnisbakken legen door gebruik van de vaporizer. Indien we een bak
vergeten zal de dood volgen.

In deze kamers vinden we een foto van de baas en een
kopieerapparaat. De foto meenemen en de machine gebruiken (5). De
foto ook weer terughangen.
Achter het bureau van de baas omlopen; daar zien wij ons
ruimteschip.
Teruglopen en de keycard van het bureau pakken (5). Het vertrek
verlaten en naar de beveiligde deur lopen. De keycard en de foto
gebruiken (20).

Hier zien wij onze vrienden ingesloten in gelatine. De knop
indrukken en voor de twee sufferds de vaporizer gebruiken (209). Op
het moment dat we worden gepakt (-209) saven, aangezien hiervoor
voorlopig geen mogelijkheid
meer is.

De reuzenrobot zal verslagen moeten worden (100). De beste methode
is, na enkele rake klappen aan de rechterkant van het scherm gaan
staan, zodat de robot niet meer voor ons kan komen. Hij zal dan loze
klappen geven waardoor zijn energie voorraad snel slinkt. Buiten
aangekomen eerst weer saven.

In het schip allereerst het wapensysteem aanzetten en het schild op
de achterkant gebruiken. Attack snelheid aanklikken en terug naar de
cockpit.
Wachten tot het programma de melding geeft, dat enkele jagers achter
ons aankomen. Indien deze jagers aan de voorkant van ons schip
verschijnen is er weinig te doen. Steeds zorgen dat het schild op de
goede positie staat.
De jagers komen afwisselend van voor en achter. Indien zij van de
achterkant naderen gaat automatisch de tracking werken, met de
cursortoetsen zorgen, dat de jagers in het midden van de lijn komen
(de driehoeken lichten dan geel op), dan de spacebar gebruiken om te
vuren. Indien we enkele jagers hebben afgeschoten (100), zullen de
overige vertrekken.

Nu terug naar het cockpit overzicht en terug leunen, aangezien
verder niets meer gedaan hoeft te worden.

We zien dat Sierra van onze welverdiende buckazoids een riant gebouw
heeft gekocht, waar wij echter niet mogen werken.

                         VEEL PLEZIER !

(c) 1990 Amiga-Disk 

John "Sierra" Dohmen.
              