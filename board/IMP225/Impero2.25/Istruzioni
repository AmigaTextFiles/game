***************************************************************************
*                              IMPERO2 1996                               *
***************************************************************************

scritto da: 
   
   Valerio Pappacena
   via Striano 78
   84087 Sarno - SA - 

***** INSTALLAZIONE SU HARD DISK

Per installare Impero v2.07 su Hard Disk bisogna avviare il sistema

dall'hard disk.

Bisogna poi copiare i due fonts nella directory FONTS: e portare il cassetto
Impero2 dove si desidera.

***** SPIEGAZIONE DEL GIOCO

Chi non conosce il RISIKO?

Ebbene Impero vuole essere una piacevole alternativa al classico gioco da

tavolo. Lo scopo del gioco è quello di eliminare tutti gli avversari

conquistando quanto più possibile del globo terrestre.

Per fare ciò si disporrà all'inizio di un certo numero di armate (60)

situate tutte sulla nazione assegnata casualmente al giocatore.

Ogni giocatore è rappresentato da una bandiera di diverso colore, ed è 

proprio il colore dominante di quest'ultima a definire il possesso di uno

stato (ad esempio, in modalità 2 giocatori, il primo avrà colore arancio, il

secondo rosso).

Selezionando un nome tra quelli  identificati dai 6 gadgets in fondo

al video (e.i.: 'Africa' o 'Europa' o 'Australia' ecc.) si zooma nel

continente desiderato da dove si potranno poi eseguire le operazioni

di rinforzo o di attacco.

Una volta entrati in questa modalità (detta di azione) si potrà osservare 

la mappa, nazione per nazione, della zona selezionata. Ogni nazione sarà

caratterizzata da un puntino di diverso colore. Questo puntino sta ad 

indicare la 'simpatia' che questa nazione prova per uno dei giocatori (ad

esempio, un puntino arancio indica che il paese è simpatizzante del giocatore

numero uno e che quindi, in caso di conquista del paese da parte di tale

giocatore, non necessita di alcun presidio di forze superiore ad una sola

armata, cioè il minimo indispensabile all'atto della conquista).

Nel caso il puntino di un paese da attaccare è di colore diverso da quello

appartenente al giocatore attaccante, allora bisogna tener presente

che una volta conquistato il paese sarà opportuno lasciare almeno la 

quantità indicata dal computer di armate, per evitare una secessione del

paese stesso a favore del giocatore il cui colore corrisponde alla 

'simpatia' della nazione appena conquistata. 

Una volta conquistato un paese, intorno al puntino colorato di 'simpatia'

verrà tracciato un cerchio del colore del giocatore conquistatore.


***** DINAMICA DI UN ATTACCO

Immaginiamo di aver iniziato il gioco e di essere adesso nel modo 'Mondo'

(ovvero stiamo vedendo tutto il globo visualizzato in verde con soli alcuni

paesi di colore diverso dal verde: arancio, rosso ecc.). Supponiamo di

essere il giocatore numero uno. Cerchiamo allora nella mappa mondiale

quale paese è di colore arancio. Trovato! Ci rendiamo conto, ad esempio,

che questo paese si trova in Europa: bene! Selezionamo la voce 'Europa'

ed entriamo nel modo di azione. Possiamo ora vedere tutti i paesi che

compongono l'Europa e tutte le relative simpatie... solo uno di tali paesi

(diciamo ad esempio l'Italia) ha il puntino di simpatia contornato da una

circonferenza arancio (apparendo quindi come un unico cerchio pieno di

colore arancio!).

Questo è il nostro paese di inizio!

Con il mouse portiamoci sul box accanto al nome di tale paese e 

selezionamolo... Non appena l'avremo fatto alla destra della mappa apparirà

il nome del paese con la sua situazione di armate, i suoi confini con le

relative armate presenti. Ogni nazione sarà identificata con il nome,

due cerchietti che rappresentano il possesso (quello di sinistra) e la 

simpatia (quello di destra), e dal numero di armate presenti in essa.

La nostra nazione (poiché siamo all'inizio del gioco) possiede 60 armate,

ha il primo cerchietto arancio (cioè è di nostra proprietà) ed il secondo

cerchietto ancora arancio (cioè 'simpatizza' per noi).

Vogliamo attaccare, ad esempio, la Svizzera che ha solo 2 armate.

Selezionamo la voce 'Attacco', poi selezionamo la Svizzera e poi di nuovo

'Attacco' premendolo fino a quando lo riterremo opportuno (poichè sarà come

se ingaggiassimo una battaglia provocando la 'morte' di una armata nostra

o del nemico ogni qual volta selezioneremo 'Attacco').

****************************************************************************

A partire dalla versione 2.07 l'attacco può essere semplificato notevolmente

seguendo le seguenti istruzioni:

Diciamo che il nostro paese attaccante è l'Italia, e supponiamo di voler

attaccare la Svizzera. Ebbene, adesso basta posizionarsi sulla parola

Svizzera scritta dove sono scritti tutti i confini dell'Italia e si

entrerà già in fase di attacco. Ora si può proseguire cliccando

ripetutamente sul gadget Attacco fino a quando lo si desidera.

****************************************************************************

Se l'attacco avrà successo dovremo prestare attenzione ai consigli del 

computer... notiamo che la Svizzera (sempre per esempio) ha il puntino

di simpatia di colore rosso, ciò significa che il paese non ha certo

voglia di essere conquistato da noi (che siamo di colore arancio!) allora

badiamo a ciò che il computer ci ha consigliato in basso a destra:

      "Il paese ha bisogno di almeno 2 armate"

Ciò vuol dire che oltre all'armata di presidio automaticamente lasciata in

quel paese 'è' opportuno lasciarne anche un'altra per ottenere

appunto la quantità 2 richiesta. (Attenzione!! non rispettare questa 

indicazione vuol dire essere soggetti a rivoluzioni e conseguenti

secessioni da parte del paese appena conquistato che si manifesteranno nel

turno seguente.) 

Per trasferire l'ulteriore armata richiesta dal paese attaccante a quello

conquistato basterà selezionare la freccia sinistra (quella indicante il

segno '-'). Ovviamente si può trasferire anche più di una armata,

selezionando più volte la suddetta freccia o addirittura tutte le armate

selezionando per comodità la relativa freccia veloce posta accanto alla

suddetta freccia.

Si procede dunque con l'attacco facendo sempre attenzione alle armate

da lasciare su ogni paese conquistato. Ovviamente un paese con una sola

armata non può attaccare ed è possibile fare guerra solo ad un paese

confinante.

Volendo fare degli assegnamenti veloci di armate da un paese ad un altro

è sufficiente selezionare il paese da cui vogliamo prendere le armate, 

selezionare poi 'Assegna' e fare uso della freccia '-' (o della 

relativa veloce) per sottrarre le armate richieste dal paese; poi si 

seleziona il paese ricevente tali armate e si userà la freccia '+' (o la

relativa veloce) per attribuirgliele (lo spostamento verrà annotato in

basso a destra con la scritta in giallo 'Armate disponibili'.


***** ALTRE FASI DI GIOCO
 
Una volta terminato un'azione di gioco si deve passare il turno.

Per fare ciò si torna in modalita 'Mondo' e si seleziona 'Fatto'.

Apparirà la situazione del giocatore a cui è stato appena passato il turno

con il numero di paesi da esso posseduti e il numero di armate 

attribuitegli (in base al numero di paesi, più esattamente le armate 

corrispondono al numero dei paesi diviso 2 arrotondato per difetto).

Il giocatore che ha appena ricevuto il turno, si comporterà come il primo

giocatore, farà i suoi attacchi, i suoi assegnamenti e passerà a sua volta

il turno. Ammettendo che i giocatori siano solo due, ora il gioco 

ritornerà al giocatore numero 1 che dovrà ora svolgere un'altra azione

molto importante prima di qualsiasi attacco: l'ASSEGNAMENTO.

Come già detto all'inizio del turno apparirà la situazione corrente 

del giocatore, cioè il numero di paesi e di armate disponibili.

Queste ultime sono armate 'donate' al giocatore ad ogni giro che potranno

essere assegnate ad uno qualsiasi dei paesi di proprietà del giocatore per

condurre poi un successivo attacco o per effettuare solo un doveroso

rinforzo. Questo assegnamento viene effettuato come segue:

Si seleziona il paese che dovrà ricevere le armate, si seleziona la voce

'Assegna' e si vedrà apparire in basso a destra il numero di armate 

'donate', si userà la freccia '+' (o la relativa veloce) per aggiungere

tali armate al paese. Niente di più facile!!

Si potrà ora procedere alle normali fasi di gioco.


***** RITIRO

Nel caso un giocatore si trovi in una situazione per cui sarebbe meglio 

arrendersi, o si stufi di giocare ancora, o intenda 'allearsi' con un amico,

anch'egli sfortunato, per battere il più forte (che cattiveria!), esiste

l'opzione 'Ritira'. Selezionando questa opzione si può scegliere di 

'regalare' tutti i propri paesi e le proprie armate ad un giocatore 

qualsiasi tra gli altri presenti in gioco. In tal modo la presenza in

gioco del concorrente ritirato viene a cessare anche nella presenza di 

paesi a lui devoti (che automaticamente muteranno la precedente devozione al

giocatore scelto per l'assegnazione delle nazioni arrese).


***** USCITA DAL GIOCO, CARICAMENTO E SALVATAGGIO ULTIMA PARTITA

All'inizio del gioco è presente l'opzione 'Carica' per caricare in memoria

una partita registrata.

Quando invece si vuole terminare il gioco registrando la partita perché

non ancora portata a termine, bisogna selezionare il gadget di chiusura 

finestra dal modo di azione ed a richiesta selezionare 'Salva'.

***** SELEZIONE NUMERO GIOCATORI

All'inizio del gioco è possibile impostare il numero ed il tipo dei 

giocatori partecipanti alla partita. Semplicemente premendo il tasto

sinistro del mouse con il puntatore selezionato sui gadgets 'Gioc. ...'

è possibile attivare il giocatore 'Computer' o 'Gioc.x', ed aggiungere

altri due partecipanti fino quindi al numero massimo di 4 giocatori.

***** AUTORE, REGISTRAZIONE E SUGGERIMENTI

Io sono uno studente di informatica all'Università di

Salerno, mi chiamo Valerio e programmo in C sull'A4000

(l'intero programma è stato scritto in C).

Il prodotto vuole essere un prodotto SHAREWARE

e la registrazione può essere ottenuta

semplicemente inviandomi L.20.000 più eventuali suggerimenti per

migliorare l'interfaccia grafica e lo stile di gioco.

Agli utenti registrati sarà inviato poi, se possibile, un avviso per 

ogni nuova versione rilasciata. Scrivetemi anche per consigli o 

informazioni.


                  
                                        Arrivederci

                                      Valerio Pappacena



 
      In sempiterna pugna Ei si calava,
   
      l'Amiga nostra al cel seco portava,
   
      e vagheggiando allor si compiaceva
   
      della sua opra e Lei benediceva.
   
      L'ostilità eran tante e orripilanti
   
      ma al cor non gli parea fosser pesanti,

      sua speme era solo e sempre quella
      
      che al guardo ognor fosse la più bella.

               
                  Gen.Validus



