@database "JeaWorldWar.guide"
@author "Gianfranco L'Abbate"
@(c) "Copyright © 1999 JEASoftware"
@$VER: JeaWorldWar.guide 1.095 (24-02-99)
@node MAIN
@title "JeaWorldWar 1.095"

                     JeaWorldWar 1.095 (BETA-TESTING)
                   Un  programma di Gianfranco L'Abbate
                            JEASoftware © 1999
                                24/02/1999

      @{" Diritti                       " link Diritti} @{" Registrazione e limitazioni   " link Registrazione} 
      @{" Condizioni di Distribuzione   " link Distribuzione} @{" Requisiti hardware e software " link Requisiti} 
      @{" Regole di JeaWorldWar         " link Regole} @{" Perchè ho scritto JeaWorldWar " link Perche} 
      @{" Linguaggio e debiti software  " link Linguaggio} @{" Installazione                 " link Installazione} 
      @{" Uso del programma             " link Uso} @{" Punteggio dei giocatori       " link classifica} 
      @{" In futuro vorrei aggiungere   " link futuro} @{" Bugs e problemi conosciuti    " link Bugs} 
      @{" Uso del file azioni.dat       " link azioni} @{" Cambiamenti                   " link cambiamenti}
      @{" Siate buoni... se potete!     " link buoni} @{" Ringraziamenti vari           " link Vari}
      @{" FAQ                           " link domande} @{" Come è stato realizzato       " link realizzato} 
      @{" La mia configurazione attuale " link configurazione} @{" Come contattare l'Autore      " link autore}

@endnode
@node Diritti
@title " Diritti "

Questo   programma   è   ShareWare.   Può  essere  liberamente  copiato  e
distribuito,  con  l'unica  limitazione  di  non  variare in alcun modo la
documentazione e i file distribuiti con esso.

Non  sono  permesse  modifiche  del  software,  richieste di denaro per la
distribuzione  della  presente  versione  nè  l'uso  commerciale.  Nessuno
all'infuori  di  me  può chiedere denaro per questo programma.  Ovviamente
ciò  implica  che  questo  programma  non  può  essere incluso in prodotti
commerciali senza l'autorizzazione scritta da parte mia.  Questo programma
può  invece  essere incluso su floppy e CD-ROM non commerciali come i Fish
Disk e rispettive versioni su CD. 

Eventuali pubblicazioni su riviste specializzate del settore devono essere
obbligatoriamente comunicate all'@{" Autore " link autore }.
In  nessun  caso  l'autore  può  essere ritenuto responsabile di eventuali
danni o errori dovuti all'uso (corretto o incorretto) del programma.

@endnode
@node Registrazione
@title " Registrazione e limitazioni "

 Registrazione del programma.

La   versione  ShareWare  di  questo  programma  ha  (ovviamente)  qualche
limitazione:
- delay di 1 secondo su ogni azione di giocatore umano
- inibizione dello spostamento

Se  la  versione  demo  di questo programma è di vostro gradimento potreste
prendere  in  considerazione  l'eventualità di diventare utenti registrati.
Cio'  significa  che  potrete  usufruire  della  registrazione per ottenere
sconti   sulle   versioni  future  del  programma  (i  cosiddetti  Upgrade,
aggiornamenti  periodici  del  software),  e  proporre migliorie ed idee da
implementare  in  futuro.   Gli  utenti registrati hanno come unico obbligo
verso  il  programmatore  quello  di  non  duplicare  MAI  la loro versione
registrata  del  programma.   La  quota  di  registrazione e' di £.  10.000
(15.000  se  risiedete  fuori dall'Italia).  Tale quota deve essere inviata
all'autore  a  mezzo  vaglia  postale.   Dovete  stampare o ricopiare su un
foglio  il  file  @{"  Modulo_Registrazione  "  link Modulo_registrazione},  quindi  compilarlo e spedirlo
assieme  al  vaglia con i vostri dati (nella parte denominata Comunicazioni
del  mittente  scrivete  "Registrazione  a  JeaWorldWar  1.0").  Evitate di
inviare  la  somma  richiesta inserendola direttamente in una busta chiusa,
tale metodo non sicuro e la busta potrebbe non arrivare mai a destinazione.
Non  si  accettano  francobolli  ne altra merce di scambio.  Inviate solo e
soltanto  lire  ITALIANE!   Se  siete  autori di altro software ShareWare e
siete  disposti  a scambiare la registrazione di JeaWorldWar con quella del
vostro software potete contattarmi telefonicamente (se parlate italiano...)
o  per  lettera.   Alla  ricezione  della  somma suddetta vi verra' inviata
l'ultima versione completa del programma.

@endnode
@node Distribuzione
@title " Distribuzione "

 File di distribuzione

La distribuzione di questo prodotto deve contenere i seguenti file:

- JeaWorldWar1.095Demo
- JeaWorldWar1.095DemoIta
- JeaWorldWar.ITA.guide
- JeaWorldWar.ENG.guide
- pictures/carte.iff
- pictures/mappa10.iff
- samples/exp
- samples/acqua
- samples/yes
- samples/ohlala
- samples/move
- samples/cowbell
- samples/continente
- samples/bell
- samples/uh-oh

@endnode
@node Requisiti
@title " Requisiti "

Requisiti minimi: Amiga500 (espanso ad 1 mega) con OS 2.0

Una  volta lanciato, il programma occupa circa 700 Kbytes.  Il programma fa
uso  della  GadTools.library,  quindi questa deve risiedere nella directory
Libs  (potete  reperirla  molto  facilmente ovunque).  Il programma è stato
testato su Amiga 500 (con espansione ad 1 mega ed OS 2.0) e Amiga 1200.  Su
Amiga  500  con  OS  2.0  ma  senza  HD vi consiglio di disabilitare (nella
finestra  di  configurazione  partita)  l'opzione per la creazione del file
azioni.dat  (@{"  Uso  del  file azioni.dat " link Azioni}), altrimenti per
riuscire a giocare dovreste inserire un floppy abilitato in scrittura, e ad
ogni  azione  del gioco, il programma andrà a scrivere sul floppy, causando
dei notevoli rallentamenti nel gioco.

@endnode
@node Perche
@title " Perchè questo programma "

 Perchè ho scritto questo programma

Un  amico nel 1990 mi ha fatto conoscere un celeberrimo gioco strategico da
tavola, un gioco talmente affascinante, un micidiale cocktail di strategia,
fortuna  e regole particolari.  All'epoca non possedevo un computer mio, ma
sapevo  già  programmare  in Basic sul C64 di un'altro amico.  Dato che non
ero  molto  bravo  ancora  nel  gioco  contro i miei amici (ho impiegato 18
partite  prima  di  riuscire  a  vincerne  una...   colpa mia o colpa degli
avversari  tropppo in gamba?) decisi di provare a scrivere questo gioco, in
modo  da  allenarmi  contro  avversari computerizzati.  Mi resi però subito
conto  della  impresa  titanica  in  cui mi ero imbarcato:  non si trattava
certo  di  un  gioco  semplice,  ci  sono tantissime variabili di cui tener
conto,   ed  inoltre  dovevo  creare  l'intelligenza  artificiale  per  gli
avversari.  Se ci penso adesso credo di essere stato molto incosciente e di
essermi  buttato  in  un progetto che richiedeva molto di più rispetto alla
mia  esperienza  di programmazione.  Ma...  chi l'ha dura la vince, e così,
in  una  continua  altalena  di  periodi  di  scoraggiamento  a  periodi di
entusiasmo,  siamo  arrivati  ad oggi, non senza qualche trauma tecnologico
(nel '93  finalmente comprai un mio C64, qualche mese dopo passai all'Amiga
500 e all'AmigaBasic, in seguito all'AMOS, poi al linguaggio E e da circa 9
mesi  ho  un  Amiga  1200,  a  cui  da  pochi giorni ho aggiunto un lettore
CD-Rom).   Probabilmente  qualcuno  di  voi  osserverà che versioni di quel
famoso  gioco  per Amiga ne sono già state scritte, io ne ho 2, in entrambe
però  il  gioco  ha  delle differenze rispetto all'originale, ed inoltre la
strategia  del  computer  non  mi  sembra  molto efficace.  Questa versione
invece  è  praticamente la trasposizione letterale del gioco (salvo qualche
piccola   eccezione   che   presto  diventerà  opzionale)  ed  inoltre  sto
introducendo tutte le strategie che mi vengono in mente, in modo da rendere
gli  avversari computerizzati sufficientemente bravi.  Posso dire di essere
abbastanza  soddisfatto  del  risultato,  ma ho ancora molte cose che posso
migliorare,  per  cui credo che continuerò a dedicare molto del mio tempo a
questo scopo.

@endnode
@node Linguaggio
@title " Linguaggio e debiti software "

 Linguaggio usato e debiti... software!

JeaWorldWar1.0  è scritto in E, quindi complimenti a Wouter van Oortmerssen
per il bellissimo linguaggio che ha creato e a tutta la nutrita comunità di
programmatori  in  questo  linguaggio,  sono  davvero  bravissimi.   A  tal
proposito  devo  anche ammettere un'altra cosa, molto piu' importante della
precedente:   non tutto il programma è farina del mio sacco, si avvale anzi
di 2 brevi routine di Michael Zucchi, da me modificate, una per caricare un
immagine  IFF  in una finestra e l'altra per il play dei samples.  Onore al
merito, grazie Michael, mi piacerebbe tanto conoscere un programmatore così
in gamba.

@endnode
@node Installazione
@title " Installazione "

 Installazione

Copiate  il  cassetto JWW dove preferite, poi create un assign indicando il
path completo, ovvero il percorso ove risiede il programma eseguibile, es.:

Assign JWW: HD1:Giochi/JWW

poi aprite il cassetto e lanciate il programma.

@endnode
@node Uso
@title " Come usare il programma "

 Come usare il programma

Il  programma  apre  uno  schermo privato ed una finestra principale che lo
copre   per   intero,  al  cui  interno  poi  si  aprirà  una  finestra  di
configurazione del gioco.

Qui   potrete  scegliere  se  iniziare  una  nuova  partita,  caricare  una
interrotta  in  precedenza  oppure uscire dal gioco, scegliere il numero di
giocatori, il loro tipo (se si tratta di giocatori computerizzati o umani),
il  loro  colore,  creare  una sequenza casuale dei giocatori, scegliere se
ascoltare  gli  effetti  @{" Audio " link samples},  il  numero di samples che devono essere
suonati  per  ogni  attacco  (1  sample significa che suona un solo sample,
Multi-samples  suona  il  numero  di  armate  coinvolte  nell'attacco),  se
visualizzare  i  dadi, se vedere i messaggi, se avere o no un effetto flash
sugli  stati  convolti  in  operazioni di attacco, se creare o meno il file
@{" azioni.dat "  link Azioni}.
Chiudendo  questa  finestra  avrà  inizio  il  gioco  vero  e  proprio (per
chi   non   conosca   il   gioco  originale,  consiglierei  la  lettura  di
@{" Regole di JeaWorldWar " link regole}).

Apparirà   quindi  la  finestra  di  gioco  (occupa  l'intero  schermo  del
Workbench) in cui è inserito il planisfero, a destra ci sono i pulsanti per
le  azioni  dei giocatori umani, in basso gli indicatori della sequenza dei
giocatori,  della  distribuzione  delle  carte,  3  box  in  cui appaiono i
messaggi relativi alle azioni dei vari giocatori, del numero di turno e del
tempo di gioco.
All'inizio  del  gioco  i territori vengono distribuiti automaticamente dal
computer,  il quale provvede anche a posizionare una bandierina (del colore
assegnato  al  giocatore)  in  cui  è  visibile  un  numero.   Tale  numero
rappresenta  il numero di armate presenti su quel territorio.  Vorrei farvi
notare  che  è  possibile  avere  su ogni territorio un numero smisurato di
armate (si tratta di una variabile a 32 bit...  eliminate i numeri negativi
e  fate  voi  i  calcoli per sapere qual'è il limite teorico...  poi fatemi
sapere!),  ma  se  superate  le  999  unità non potrete vedere sul video il
numero   reale  di  armate.   Ciò  è  dovuto  alla  scarsità  di  spazio  a
disposizione,  comunque  penso  che  se  arrivate a oltre 1000 armate siete
troppo  difensivisti  per  questo  gioco (oppure siete dei beta-testers che
cercano di mandare in palla il programma...)

I  pulsanti invece vengono abilitati e disabilitati solo se gioca almeno un
giocatore umano.  Le loro funzioni sono piuttosto semplici (per chi conosca
già il gioco):

Carte  -  apre  una  finestra  in cui i giocatori umani possono guardare le
carte di cui sono venuti in possesso.  Le carte sono divise per colonne, la
colonna  più  a  sinistra  rappresenta  le  carte  col  simbolo cannone, la
seguente  quella  delle  carte col simbolo fante, quella ancora seguente le
carte col simbolo cavallo ed infine quella con il simbolo jolly.  In questa
finestra  vi sono 2 ulteriori pulsanti, Annulla e Gioca tris, quando volete
giocare  un  @{" tris " link tris},  cliccate  sui  pulsanti  delle  carte  prescelte, se
 la  combinazione  di  carte  è  valida, potrete poi premere su gioca tris,
altrimenti potrete decidere di non giocare più quelle carte, ed ecco allora
che  il  pulsante  Annulla  annulla la selezione precedente.  I pulsanti di
selezione delle carte recano il nome del territorio, questo assume lo stile
grassetto  (neretto, bold, o come altro lo chiamate...) se il territorio in
questione è occupato dal giocatore attuale.

Obiettivo - mostra il vostro obiettivo

Attacco  -  In  questo  box  vi sono 3 pulsanti corrispondenti al numero di
armate con cui si desidera attaccare.  Prima di un attacco dovete usare uno
di  questi  pulsanti  (in  modo  da  informare  il  computer  delle  vostre
intenzioni),  cliccare  sullo  stato da cui parte l'attacco e poi su quello
che  lo subisce.  Se (ahimè...) l'attacco non è andato a buon fine, potrete
(se  le  armate  ve  lo  consentono)  usare il pulsante Rpt (Ripeti) che vi
consente  di  ripetere  l'ultimo  attacco  eseguito senza dover ripetere la
precedente sequenza di operazioni.

Spostamento  -  Questo  pulsante  attiva  il  modo spostamento per i gadget
Tutto,  +,  -,  Esegui.   Potreste  averne  bisogno  di  rado, in quanto il
programma  si predispone automaticamente sul modo più logico, ad esempio se
avete  conquistato  uno stato il modo diventa automaticamente trascinamento
(e  qui  vi  torna  utile  il  pulsante  spostamento, magari non desiderate
trascinare  ma solo spostare, cliccando su di esso cambierete il modo).  Se
invece   cliccate   sul   planisfero,   il   modo  diventa  automaticamente
spostamento.
Il modo in uso viene visualizzato sopra al gadget Spostamento.  Per usare i
gadget  Tutto  + - Esegui (in modo spostamento) dovete prima cliccare sullo
stato  da cui volete spostare, poi su quello che volete rinforzare e quindi
su  cosa  volete fare.  Verrete informati delle azioni che state svolgendo,
ma  la  cosa più importante è ricordarsi di usare il pulsante Esegui quando
avete  deciso  che le cose vi stanno bene.  Se invece di Esegui usate Ok...
avrete  la  sgradita  sorpresa che avrete lasciato le cose così com'erano e
ora non tocca più a voi!  Io vi ho avvisati...

Pausa - Regola la velocità delle azioni svolte dal computer, aggiungendo un
ritardo  che  vi  permette di leggere i messaggi nel riquadro informazioni.
Le  regolazioni  possibili  vanno da 0 (nessuna pausa) a 3 secondi di pausa
fra un messaggio e l'altro.

Modo  -  Questo  pulsante  serve  unicamente  durante  la  disposizione dei
rinforzi,  in quanto il suo stato permette di aumentare (+) le armate dello
stato cliccato col mouse o diminuirle (-).

Ok - Questo pulsante normalmente comunica al computer che passate i dadi al
prossimo  giocatore.   Al termine della disposizione dei rinforzi ha invece
un'altra funzione, quella di confermare se siete sicuri di aver posizionato
bene  i  vostri  rinforzi.   In  caso  non  siate  soddisfatti oppure avete
commesso   un   errore,  potete  usare  il  pulsante  Modo.   Onde  evitare
involontarie  doppie  pressioni del gadget ok (che equivarrebbero a passare
la  mano  ad  altri  avversari, con conseguenti imprecazioni indirizzate al
programmatore...)  ho  inserito un breve ritardo che disabilita il pulsante
riabilitandolo poco dopo, aggirando così il problema.

Sempre  in  basso, a destra, vedrete una sequenza di 44 piccoli rettangoli,
che  di  volta in volta assumono varie colorazioni.  Rappresentano il mazzo
di  carte  territorio,  le  carte già giocate, e le carte possedute da ogni
singolo  giocatore.  I rettangoli color arancio indicano il numero di carte
ancora disponibili, quelle color celeste le carte già giocate.  Le carte in
possesso dei vari giocatori assumono i colori dei rispettivi giocatori.

@endnode
@node futuro
@title " In futuro "

 Nelle prossime versioni vorrei aggiungere...

- Salvataggio di più partite, probabilmente con Asl Requester.
- Nuove strategie per gli avversari computerizzati.
- Pausa del gioco.
- Sospensione della partita con classifica.
- Animazione proiettili durante attacchi.
- Ecc. ecc. (la lista delle cose che ho in mente è decisamente lunga)

@endnode
@node Bugs
@title " Bugs e problemi "

 Bugs e problemi conosciuti

Solo  un  problema  con  i  gadget  ciclici  della  commodity  MCP, che non
riconosce  correttamente  la selezione effettuata.  Non conosco esattamente
il  motivo  di tale problema, credo dovrebbe essere una opzione non settata
correttamente  di  MCP, in quanto con CycleToMenù il problema non sussiste.
Una precisazione riguardante il funzionamento dei gadget ciclici del colore
nella  finestra  di  configurazione  del gioco:  i giocatori hanno una loro
priorità,  il  giocatore  1  (quello  più  in alto, con i pulsanti sotto il
pulsante  che  definisce il numero di giocatori) ha la priorità più alta, e
questa  va via via decrescendo.  Se selezionate un colore per un giocatore,
tutti  quelli che hanno una priorità più bassa non potranno accedere a quel
colore,  mentre quelli a priorità più alta si.  Se per esempio il giocatore
1  ha  il colore Verde e tentate di assegnare lo stesso colore al giocatore
2,  questo  tenterà  di  assumere  quel colore.  Ma per il meccanismo delle
priorità  non  vi  riuscirà  e  quindi cercherà il primo colore disponibile
(nella  lista  dei  colori)  dopo  il  verde.  Tutto ciò può sembrare un pò
contorto,  lo  ammetto, ma non si tratta di un bug, è stato programmato per
funzionare in questo modo.

Per ulteriori informazioni leggete @{" Uso del file azioni.dat " link Azioni}

@endnode
@node Azioni
@title " Uso del file azioni.dat "

Per  facilitare  l'opera di debugging ho inserito all'interno del programma
un  "registratore",  che  registra tutto quello che accade nel corso di una
partita.   Mi è sembrata una buona idea, in quanto a volte è successo che i
beta  tester  mi  parlavano  di  un  determinato  problema  ma non sapevano
specificarmi  le  azioni  che  avevano  portato  al problema, inoltre certi
inconvenienti  si verificavano solo in determinate situazioni del gioco per
cui  bisognava  avere  sott'occhio  l'intero  planisfero  per  capire se il
problema  era un bug oppure derivava dalla strategia adottata dal computer.
Con  il  "registratore"  si  facilita la vita dei beta tester (che sono già
costretti  a sopportare la mia programmazione selvaggia...) e la mia.  Come
funziona  la  faccenda?   Semplicissimo:   il  registratore  crea  un  file
(nominato  azioni.dat)  nella  directory  in  cui risiede il programma.  In
questo  file  viene  codificato  l'intero svolgimento del gioco, per cui se
durante  una  partita  notate  un  problema  oppure individuate qualcosa di
sbagliato  nella  strategia  del computer, non dovete far altro (al termine
del  gioco oppure cliccando sul gadget di chiusura della finestra di gioco)
che  copiare  il  file  azioni.dat su un floppy disk e spedirmelo, o ancora
inviarmi un E-mail con il file azioni.dat a questo indirizzo:

denni@mbox.tec.it (è uno dei ragazzi che gestiscono l'AGI di Bari)

L'importante  è  che  lo  copiate  prima di rimettervi a giocare (oppure lo
rinominate   in   modo   diverso  da  azioni.dat),  perchè  il  file  viene
sovrascritto  (ovvero  cancellato  e  rigenerato)  ad  ogni  nuova partita.
Tramite questo file (se possibile associato anche al file game.jww) sono in
grado  di  ricreare  l'esatta  situazione  della  vostra  partita  e quindi
risolvere gli eventuali problemi.  Più copie di questo file mi darete e più
veloce sarà il miglioramento del gioco.

IMPORTANTE:   A  CAUSA  DELLA  CONTINUA SCRITTURA SULL'HARD DISK POTREBBERO
VENIRSI  A  CREARE DEGLI SPIACEVOLI INCONVENIENTI (VEDI INVALIDAZIONE DELLA
PARTIZIONE  O  ALTRI  STRANI  EFFETTI).   L'AUTORE  NON  SI  ASSUME  ALCUNA
RESPONSABILITA'  RELATIVA  ALL'USO DEL GIOCO E AGLI EVENTUALI DANNI DA ESSO
CREATI.   DISABILITATE  LA  CREAZIONE  DEL  FILE AZIONI.DAT (NELLA FINESTRA
CONFIGURAZIONE)  OPPURE  POSIZIONATE  IL GIOCO IN UNA PARTIZIONE IN CUI NON
AVETE DATI IMPORTANTI.

@endnode
@node buoni
@title " Siate buoni "

 Abbiate pietà...

Questo  programma  è  (ufficialmente)  il  mio 3° programma scritto in E il
primo  l'ho  temporaneamente  sospeso  per realizzare DeeJay Player Samples
1.0,   (un  programma  desaparecido...   un  virus  sull'hard  disc  mi  ha
parzialmente  distrutto  il  sorgente, quando sono riuscito a recuperare il
file  dall'hard  disc  non  mi  ero  accorto  che  in realtà era abbastanza
rovinato,  e  senza  pensarci 2 volte ho sovrascritto questo file su quello
(integro)  che  avevo  come  copia  di  sicurezza  su  un floppy...  potete
immaginare  la sfilza di imprecazioni una volta accortomi dell'accaduto...)
Sono  ancora  molto  lontano  dall'aver  assimilato  tutto  quello  che  il
linguaggio  E  mette  a disposizione (e per uno come me che viene dal Basic
tipo  Amos,  e' già un bel salto, soprattutto con un sistema operativo come
AmigaOS),  per  cui  sicuramente avrei potuto ottenere gli stessi risultati
con  un minor spreco di energie, di risorse e di tempo, però...  cercate di
essere  comprensivi,  se  potete!   Inoltre, in barba a tutti i testi sacri
dell'informatica,  sono un programmatore selvaggio, uno di quelli che prima
scrive tutto il programma e poi si mette a disegnare i flow-chart di quello
che ha scritto, perchè mi perdo nei meandri dei miei stessi sorgenti...  di
recente,  sto  cercando  di  attenermi  alle  buone  vecchie  regole  della
programmazione, e devo dire che i risultati cominciano a vedersi.

                            Lunga vita a Wouter van Oortmerssen!
@endnode
@node Vari
@title " Ringraziamenti vari "

 Vorrei dire grazie a...

-  Tutti i beta tester, e cioè:  Vito Fortunato, Giuseppe Fortunato, Franco
Zupo,  Paolo Mazzone, Paolo Giannuzzi, Francesco Santoiemma, Anna Talenti e
anche  a  chi  non  vuole  essere ringraziato.  Mi avete fatto impazzire ma
avete  contribuito  in  modo  impagabile  al miglioramento di questo gioco.
Spero  continuerete  così  (anche  se  mi  farete  venire  gli  incubi tipo
Nightmare...)
- Michael Zucchi, per le sue routine Playsamp e PicWindow.  Sei grande!!!
-  Paolo  Giannuzzi  per  il  materiale fornitomi, le idee e i suggerimenti
vari;
-  Vito e Giuseppe Fortunato per avermi fatto conoscere il gioco originale,
per il linguaggio Amos e per la loro collezione di programmi e giochi a cui
ho pienamente attinto;
-  Francesco De Napoli (mitico autore di Fraphix), per la sua disponibilità
e  perchè  è  l'unico santo abbastanza vicino a cui posso rivolgermi quando
non so che pesci pigliare con l'AmigaE;
- Franco Zupo e Paolo Mazzone per le avvincenti partite, al computer e non;
- Francesco Santoiemma per le idee fornitemi;
-  Pamela  Modugno  per  la  scansione delle carte, le idee per la versione
shareware, l'assistenza psichica, fisica, morale, ecc.  ecc.;
- Riccardo  Giuliani  per  avermi  dato  l'opportunità di entrare nel mondo
della programmazione dei computer;
- Wouter  van  Oortmerssen,  per  l'ottimo  linguaggio  che ha creato e che
finalmente  ci  permette  di  interagire  al  meglio  con  lo straordinario
AmigaOS;
- Jason  Hulance,  per  la Beginner Guide del linguaggio E (anche se poteva
essere più chiara in certi settori);
- Amedeo  Milella,  per  la  traduzione  in  Italiano della Beginner Guide,
finalmente qualcuno pensa a noi;
-  L'AGI  di  Bari,  per l'entusiasmo che riesce a trasmettere ai membri di
questo fantastico gruppo di utenti Amiga;
- Tutti gli artisti che hanno allietato i miei padiglioni auricolari con la
loro  musica...   se non ci fossero stati loro probabilmente sarei morto di
noia  e  di  disperazione,  durante  le  moltissime ore di programmazione e
beta-testing  del  gioco.   Sarebbe  un  elenco  interminabile  di gruppi e
solisti,  per  cui  ne  elenco  i  principali:  Beatles (The Best!!!), Pink
Floyd,  Prince,  Sheryl  Crow,  Madonna,  Toto,  Yes,  James  Brown, Aretha
Franklin,  Swing Out Sister, Prefab Sprout, Madre Deus, Simply Red, Wendy &
Lisa,  Sting,  Police,  Zucchero, Biagio Antonacci, Matia Bazar, Dirotta su
Cuba,  Irene Grandi, Pooh.  Vi lancio una controproposta:  sarei disposto a
scambiare  la versione pienamente funzionante del gioco con almeno 10 files
midi dei suddetti artisti (ovviamente files che io non abbia già);
-  Tutti  coloro  che  giocheranno  a  JeaWorldWar.   Sono graditi i vostri
suggerimenti  (mi  raccomando,  pochi  per volta...  non sono Dave Haynie o
Carl  Sassenrath!!!   Scrivete (o telefonatemi all'indirizzo che trovate in
@{" Autore " link autore }.

@endnode
@node Modulo_Registrazione
@title " Modulo Registrazione "

                          Registrazione A JeaWorldWar

Ho  utilizzato  la  versione  Demo di JeaWorldWar e ho deciso di diventare un
Utente Registrato.  La registrazione da diritto a 2 aggiornamenti.

I miei dati sono:

Cognome______________________________ Nome_________________________________

Indirizzo__________________________________________________________________

C.A.P.___________________ Città____________________________________________

Sigla Provincia_____________ Telefono______________________________________

Versione del programma in possesso_________________________________________

Ho trovato il programma su_________________________________________________

Specifiche  tecniche  (specificare  il  modello  di  Amiga  in possesso, la
versione del sistema operativo, il microprocessore, la memoria, la capacità
dell'hard disk, l'eventuale hardware aggiuntivo):

___________________________________________________________________________

___________________________________________________________________________

___________________________________________________________________________


                            PROPOSTE/BUGS/ALTRO

___________________________________________________________________________

___________________________________________________________________________

___________________________________________________________________________

___________________________________________________________________________

___________________________________________________________________________



Data__________________________ Firma_______________________________________

@endnode
@node autore
@title " Autore "

                        Questo è il mio indirizzo:

                           Gianfranco L'Abbate
                         Via Giulio Recupero 29/C
                       70044 Polignano A Mare (Ba)
                                  Italia

                             Tel. 080/4241021

@endnode
@node Regole
@title " Regole di JeaWorldWar "

                     @{" Descrizione del gioco         " link Descrizione} 
                     @{" Numero dei giocatori          " link Giocatori} 
                     @{" Fase preliminare              " link Preliminare} 
                     @{" Prima fase: rinforzi          " link Rinforzi} 
                     @{" Seconda fase: combattimenti   " link Combattimenti} 
                     @{" Terza fase: spostamenti       " link Spostamenti} 
                     @{" Eliminazione giocatore        " link Eliminazione} 
                     @{" Vittoria                      " link Vittoria} 
                     @{" Consigli                      " link Consigli} 

@endnode
@node descrizione
@title " Descrizione del gioco "

                    DESCRIZIONE DEGLI OGGETTI DI GIOCO

Il gioco è composto da:
-  un  planisfero,  rappresentante  il  mondo, diviso in 6 continenti (Nord
America,  Sud  America,  Europa,  Africa,  Asia  e  Oceania)  a  loro volta
suddivisi in 42 territori;
-  un  mazzo  di  42  carte,  una  per ogni territorio.  Su ogni carta sono
raffigurati un arma (un cannone, un fante o un cavaliere) ed il nome di uno
dei 42 stati
- un mazzo di 14 carte-obiettivi;
- 2 carte jolly raffiguranti le 3 armi;
- 6 dadi.

@endnode
@node giocatori
@title " Numero dei giocatori "

                           IN QUANTI SI GIOCA ?

Si parte da un minimo di 3 giocatori per arrivare ad un massimo di 6.

@endnode
@node preliminare
@title " Fase preliminare "

                             FASE PRELIMINARE

Ogni giocatore sceglie il colore delle sue armate.  A seconda del numero di
giocatori  si  ha  un  certo  numero  iniziale  di  armate  da disporre sul
planisfero:
- se i giocatori sono 3, ogni giocatore avrà 35 armate iniziali
- se i giocatori sono 4, ogni giocatore avrà 30 armate iniziali
- se i giocatori sono 5, ogni giocatore avrà 25 armate iniziali
- se i giocatori sono 6, ogni giocatore avrà 20 armate iniziali
Si  decide  la  sequenza dei giocatori (normalmente si usano i dadi, ma qui
potete  creare  una  sequenza  casuale  oppure  crearne  una che fa al caso
vostro).   Uno  dei  giocatori  (normalmente  sorteggiato con il metodo dei
dadi) fa da mazziere e distribuisce una carta-obiettivo a testa.  In questo
caso  è  il  computer  ad  occuparsi  della distribuzione delle carte.  Non
potrete  vedere  subito  qual'è  il  vostro  obiettivo  (questa è una delle
pochissime  differenze  rispetto  al  gioco  reale, ho voluto renderla tale
sperando  di  rendere  più interessante il gioco, ma volendo posso renderlo
identico  all'originale)  da raggiungere per vincere.  Una nota per chi non
conosce bene il gioco:  esistono 6 obiettivi che recitano "Devi distruggere
LE  ARMATE  ....   (in  luogo  dei  puntini  troverete il colore che dovete
cercare  di  distruggere).   Se  sei tu stesso il proprietario delle armate
....   o se il giocatore proprietario è eliminato da un altro giocatore, il
tuo  obiettivo diventa automaticamente DI CONQUISTARE 24 TERRITORI".  Molta
gente  viene  ingannata  da  questa definizione, che in realtà è abbastanza
chiara.   Innanzitutto  dovete  controllare  se  il  colore delle armate da
distruggere  è  stato  scelto da qualche altro giocatore.  Se la risposta è
si,  allora  dovrete cercare di essere voi ad eliminare quel giocatore.  Se
viene  eliminato  da  qualche  altro  giocatore non significa che voi avete
vinto,  anzi...  il vostro obiettivo diventa automaticamente CONQUISTARE 24
TERRITORI!   Se  invece  siete  voi  ad  aver  scelto  il colore che dovete
distruggere,  allora  il  vostro  obiettivo  è  (sin dall'inizio del gioco)
conquistare  24  territori.   Spero  non  ci  siano  più  dubbi...  Vengono
distribuite  le  42 carte territorio, una per ogni giocatore, fino a quando
ogni  giocatore  possiede una carta, poi altro giro di distribuzione, ecc.,
fino  ad  esaurimento  del  mazzo  di carte.  Esempio:  il giocatore con le
armate  rosse  riceve  le carta territorio Alaska, Siberia, Africa del Sud,
Nuova  Guinea,  Argentina e Europa Settentrionale (in questa fase del gioco
non  hanno  importaza  le  armi  che  queste  carte  rappresentano).   Egli
posiziona quindi un'armata sul planisfero, in corrispondenza del territorio
Alaska,  poi una sul territorio Siberia, una sul territorio Africa del Sud,
e  via dicendo.  Nel nostro caso è il computer ad occuparsi di questa prima
distribuzione  di  armate,  posizionando  una  bandierina  (del  colore del
giocatore)  su  ogni  territorio  ricevuto  (nota:  il numero dei territori
iniziali  in  vostro  possesso  dipende  dal  numero  dei giocatori e dalla
sequenza  degli  stessi.   Ovviamente 42 territori diviso 6 giocatori fanno
esattamente  7  territori  a  testa,  ma se il numero di giocatori è 4 o 5,
capite  bene  che  qualche  giocatore  avrà  un  territorio  in  più mentre
qualcun'altro  avrà  un  territorio  in meno.  Avere dei territori in più è
positivo  e  negativo  al  tempo  stesso,  positivo  perchè questo potrebbe
influenzare  (inizialmente)  lo  svolgimento  del  gioco,  negativo  perchè
dovrete inevitabilmente suddividere le armate iniziali fra tutti gli stati,
quindi chi ha più territori avrà anche meno armate su qualcuno di essi).  A
questo  punto  il planisfero sarà occupato da 42 bandierine con il numero 1
all'interno  di  esse (che sta appunto a significare che su quel territorio
si  trova  una  armata del colore della bandierina).  I giocatori pongono 3
armate  per  volta  sui  territori  che  ritengono  più  opportuni, fino ad
esaurimento  del  numero  di  armate  iniziali.   A  questo  punto le carte
territorio  vengono  ritirate  dal  mazziere (il computer) che le mescola e
inserisce  nel  mazzo  le  due  carte  raffiguranti i jolly.  Il mazzo così
composto viene posto sul tavolo da gioco.

@endnode
@node rinforzi
@title " Prima fase: i rinforzi "

             PRIMA FASE: DISPOSIZIONE DELLE ARMATE DI RINFORZO

                     @{" Rinforzi turno                " link turno} 
                     @{" Rinforzi continenti           " link continenti} 
                     @{" Rinforzi tris                 " link tris} 

@endnode
@node turno
@title " Rinforzi turno "


Ogni  giocatore,  dopo  il  primo  turno  di  gioco (qui forse c'è un'altra
differenza  rispetto  al  gioco  originale)  ha diritto a dei rinforzi.  Il
numero  di rinforzi (armate) viene calcolato in base al numero di territori
occupati  dal  medesimo  giocatore  sul planisfero, diviso 3.  Esempio:  il
giocatore  con le armate blu ha occupato 14 territori.  14/3=4 col resto di
2,  il  resto  della  divisione viene trascurato, per cui il giocatore avrà
altre  4  armate da aggiungere a quelle già presenti sul planisfero.  Se un
giocatore possiede meno di 3 territori ha comunque diritto ad una armata di
rinforzo.

@endnode
@node continenti
@title " Rinforzi continenti "

Se  un  giocatore  possiede  uno  o più continenti, ha diritto (ad ogni suo
turno   di   gioco,  escluso  il  primo)  ad  un  certo  numero  di  armate
supplementari, secondo la seguente tabella:

Oceania      - 2 armate supplementari
Sud America  - 2 armate supplementari
Africa       - 3 armate supplementari
Europa       - 5 armate supplementari
Nord America - 5 armate supplementari
Asia         - 7 armate supplementari

@endnode
@node tris
@title " Rinforzi tris "

Ogni  volta  che  un  giocatore  (a  conclusione del suo turno di gioco) ha
conquistato  uno o più territori, ha diritto a pescare una carta dalla cima
del   mazzo   delle   carte   territori  (questa  operazione  viene  svolta
automaticamente  dal  computer).   Quando il giocatore avrà almeno 3 carte,
cercherà  di formare una combinazione (tris) che gli permetterà di ottenere
(al  turno seguente) altre armate supplementari.  Le combinazioni possibili
sono:

- 3 cannoni                         - 4 armate supplementari
- 3 fanti                           - 6 armate supplementari
- 3 cavalli                         - 8 armate supplementari
- 1 cannone, 1 fante, 1 cavallo     - 10 armate supplementari
- 1 jolly e 2 carte diverse         - 10 armate supplementari (*)
- 1 jolly e 2 carte uguali          - 12 armate supplementari

((*)  Questa combinazione nel gioco reale non viene valutata.  Ho deciso di
includerla  perchè,  nel  corso  di svariate partite con giocatori umani ci
siamo  detti  "se  un  tris  con  1  cannone,  1  fante ed un cavallo è una
combinazione  valida,  perchè  il  jolly  non  può  assumere la funzione di
cannone,  fante  o  cavallo?   Dopotutto su di essa sono rappresentate le 3
armi,  quindi  come  ragionamento  non  dovrebbe  essere errato...".  Così,
partita  dopo  partita  è diventata una specie di regola non scritta, e per
questo motivo l'ho inclusa in questo gioco.  Ovviamente posso eliminarla (o
renderla un opzione on/off) facilmente).

Giocando un tris assumono di nuovo importanza i nomi dei territori stampati
sulle  carte.  Per ogni territorio occupato dal giocatore che gioca il tris
(e  presente  nella  combinazione tris), il giocatore aumenta il valore del
tris  di  2  armate  supplementari.  Esempio:  il giocatore Viola decide di
giocare  un tris di 3 fanti, che rappresentano i territori Africa del Nord,
Egitto  e  Madagascar.   Di  questi  3 territori egli occupa l'Egitto ed il
Madagascar, quindi:

 armate supplementari per tris di fanti         6+
 armate supplementari per territorio Egitto     2+
 armate supplementari per territorio Madagascar 2=
 -------------------------------------------------
 armate supplementari                           10

Chiaro il meccanismo?
Importante:   le  combinazioni  tris vanno giocate prima di attaccare altri
giocatori (il computer inibirà la possibilità di giocare il tris, una volta
che abbiate attaccato qualche giocatore)

Le carte giocate nelle combinazioni vengono scartate e messe da parte.  Una
volta  che  il  mazzo  di  carte  territori si è esaurito, le carte giocate
vengono  rimescolate e costituiscono il nuovo mazzo a cui attingere in caso
di conquista territori.

@endnode
@node combattimenti
@title " Seconda fase: i combattimenti "

                       SECONDA FASE: I COMBATTIMENTI

Quando  i  rinforzi sono stati posizionati sul planisfero, il giocatore può
decidere  (in  base  alla  dislocazione  delle  proprie e altrui armate) se
attaccare o meno.
LO  SCOPO DELL'ATTACCO E' L'ELIMINAZIONE DELLE ARMATE NEMICHE DAI TERRITORI
CONFINANTI  PER  CONSENTIRE  ALLE PROPRIE ARMATE L'OCCUPAZIONE DI TERRITORI
AVVERSARI.
Il  giocatore  non  è  obbligato ad attaccare ad ogni turno di gioco.  Deve
però  considerare  che deve sempre lasciare almeno un'armata di presidio su
ogni  territorio  occupato.   Ciò  significa  che  se l'attacco parte da un
territorio  su  cui  ci  sono  3  armate,  in  realtà  soltanto 2 di queste
prenderanno  parte all'attacco (il computer vi informerà dell'errore quando
e  se  tenterete  di  usare  un  numero  non  disponibile  di armate per un
attacco).  Ci sono 2 modi per attaccare un territorio avversario:

A) Via terra:  se il territorio da cui si sferra l'attacco è confinante con
il territorio avversario.
B) Via mare:  seguendo le linee tratteggiate che uniscono (via mare) alcuni
territori  (esempio:   dal Kamchatka si può attaccare l'Alaska e viceversa,
dall'Africa del Nord si può attaccare il Brasile e viceversa, ecc.).

I combattimenti si svolgono in questo modo:
L'attaccante dovrebbe (in realtà non lo si fa quasi mai) comunicare ad alta
voce  il  nome  del territorio attaccato e quello da cui attacca, se omette
questo   annuncio,  il  giocatore  proprietario  dello  stato  attaccato  è
autorizzato a "soffiare" 3 armate dal territorio da cui è partito l'attacco
(anche  questa  è una regola che non abbiamo mai utilizzato in pratica...).
Ovviamente  con  il computer è impossibile non indicare il numero di armate
con  cui  si  attacca,  nè  quanto  meno  gli stati coinvolti nell'attacco.
L'attaccante usa i dadi rossi e il difensore i dadi blu.  Le armate con cui
si  attacca  possono  essere  massimo  3 e minimo 1, stesso discorso per le
armate  con  cui  ci  si  difende.   Nel gioco reale i due giocatori devono
comunicare  il  numero  di  armate  di attacchi e quello di difesa prima di
lanciare  i dadi (questa regola viene invece applicata, c'è sempre qualcuno
che  tenta  di  fare  il  furbo,  tentando  di  difendersi  con meno armate
possibili  se  l'avversario  ha realizzato dei punteggi alti...).  Quando i
due  giocatori  hanno  lanciato i dadi, si confrontano i punteggi ottenuti,
secondo  questo  criterio:   il  dado  rosso  con  il punteggio più alto si
confronta  con  il  dado  blu  che ha il punteggio più alto.  Se è più alto
quello  dell'attaccante, il difensore perde un'armata e viceversa.  In caso
di  parità  dei  due  dadi  il  difensore  vince, mentre l'attaccante perde
un'armata.   Se  attaccante  e  difensore  hanno usato un solo dado, allora
l'attacco   termina  qui  e  si  traggono  le  conclusioni,  altrimenti  si
confrontano  altri  2  dadi,  fino  a  quando  questi  saranno  stati tutti
confrontati.  Esempi:

Il giocatore Giallo attacca con 3 armate da Jacuzia a Cita;
Il giocatore Verde (che occupa il territorio Cita) si difende con 2 armate;
Il giocatore Giallo realizza i punteggi 5, 3, 2;
Il giocatore Verde realizza i punteggi 6 e 2;

Al confronto dei dadi si ottiene questo risultato:
5  contro  6  -  vince il Verde e il Giallo toglie un'armata dal territorio
Jacuzia;
3  contro  2  - vince il Giallo ed il Verde toglie un'armata dal territorio
Cita

Altro esempio

Il giocatore Rosso attacca con 3 armate da Islanda a Scandinavia;
Il  giocatore  Nero (che occupa il territorio Scandinavia) si difende con 3
armate;
Il giocatore Rosso realizza i punteggi 6, 4, 3;
Il giocatore Nero realizza i punteggi 5, 4, 2;

Al confronto dei dadi si ottiene questo risultato:
6  contro  5  -  vince  il Rosso ed il Nero toglie un'armata dal territorio
Scandinavia;
4 contro 4 - vince il Nero (a parità vince il difensore) ed il Rosso toglie
un armata dal territorio Islanda;
3  contro  2  -  vince  il  Rosso  ed  il  Nero  toglie un altra armata dal
territorio Scandinavia;
Se  il giocatore difensore perde tutte le armate che occupano il territorio
attaccato, allora questo viene occupato dal giocatore che ha attaccato.

I PUNTI NON SI SOMMANO MAI, SI CONFRONTANO IN ORDINE DI GRANDEZZA.

L'attaccante   può   continuare  il  combattimento  e  rinnovare  la  sfida
all'avversario,  per  tutte le volte che vuole, sino alla distruzione delle
armate  avversarie  situate  sul  territorio  che gli interessa; oppure può
decidere  di sospendere l'attacco ed assistere al combattimento degli altri
avversari sino al suo prossimo turno di gioco.  Ovviamente il giocatore può
sferrare tutti gli attacchi che vuole da tutti i territori in suo possesso,
a patto che il numero di armate sugli stati da cui partono gli attacchi sia
di almeno 2 armate (una va sempre lasciata a presidiare lo stato).

QUANDO  L'ATTACCANTE  DISTRUGGE  SU UN TERRITORIO ATTACCATO TUTTE LE ARMATE
CHE  DIFENDEVANO  QUELLO  STATO,  ALLORA  OCCUPA IL NUOVO TERRITORIO CON LE
ARMATE CHE HA EFFETTIVAMENTE IMPIEGATO NELL'ULTIMO LANCIO DI DADI.

In  questo  caso,  può  decidere  di  trasportare  (sul  territorio  appena
conquistato)  un  numero maggiore di quello impiegato nell'ultimo lancio di
dadi.   Ovviamente  tali  armate  devono essere presenti sullo stato da cui
l'attacco  è  partito.   Questo  movimento  di armate in gergo lo chiamiamo
"trascinamento"  o  "truppe  al  seguito"  (il  computer abilita i pulsanti
relativi  a  questo  movimento solo in caso di conquista di un territorio).
Dallo  stato  appena  conquistato  inoltre  possono  essere  immediatamente
sferrati nuovi attacchi.

Alla  fine  del  proprio  turno  di  gioco,  se  si è conquistato uno o più
territori,  l'attaccante prenderà una carta territorio dalla cima del mazzo
(questa operazione viene svolta in modo automatico dal computer).

Il turno di gioco di ogni giocatore si esaurisce quando:
1)  il  giocatore  decide  di  sospendere  i suoi attacchi ed eventualmente
trarre  vantaggio dalle mosse degli altri giocatori che possono determinare
delle condizioni favorevoli anche per lui;
2)  il  giocatore  rimane  con  una  sola  armata  a  presidio  di ogni suo
territorio.   Non  potendo  fare  altro  è costretto a passare la mano agli
altri giocatori.

@endnode
@node spostamenti
@title " Terza fase: gli spostamenti "

                        TERZA FASE: GLI SPOSTAMENTI

Al  proprio  turno  di  gioco,  ogni  giocatore  ha  diritto (sia che abbia
sferrato attacchi o meno) di spostare una parte o tutte le sue armate da un
territorio  ad  un  altro  contiguo  che  gli appartiene.  Può fare un solo
spostamento  ad  ogni  turno  e  deve  sempre lasciare almeno un'armata sul
territorio  da  cui  sposta  (il  computer disabilita i tasti relativi allo
spostamento subito dopo che questo è stato effettuato)

@endnode
@node eliminazione
@title " Eliminazione giocatore "

                       ELIMINAZIONE DI UN GIOCATORE

Quando  l'attaccante distrugge l'ultima armata dell'ultimo territorio di un
avversario,  si  impadronisce anche delle sue carte.  Il giocatore perdente
viene  quindi escluso dal gioco.  Il giocatore vincente potrà utilizzare le
carte  conquistate  al  turno  successivo  per ottenere combinazioni tris e
quindi  ottenere  armate  supplementari.   Questo drammatico evento (per il
perdente)  per  ovvie  ragioni  logistiche, non può verificarsi prima della
fine del quarto turno di gioco.

@endnode
@node vittoria
@title " Vittoria "

                                 VITTORIA

Vince  chi  riesce  a  raggiungere  per  primo  l'obiettivo  indicato dalla
carta-obiettivo che ha ricevuto all'inizio del gioco.

@endnode
@node consigli
@title " Consigli "

                                 CONSIGLI

-  E'  bene  seguire  una  propria  strategia  sin dall'inizio.  Ovviamente
(essendo  un  gioco  basato  su  dadi  e carte) una certa dose di fortuna è
indispensabile,  soprattutto  nelle fasi iniziali del gioco.  In seguito la
fortuna  è  sempre indispensabile, ma in modo meno influente, per cui viene
fuori  l'abilità, la pazienza e la determinazione dei giocatori.  JeaWorldWar
è  un  gioco  di  attacco,  ma  anche  di  difesa, quindi non fate attacchi
sconsiderati, se avete conquistato un territorio passate la mano agli altri
giocatori  e  vedete quello che succede nel frattempo.  Personalmente (dopo
le  18  partite  iniziali...) mi sono divertito un mondo a questo gioco, ho
addirittura  vinto  un  torneo locale e in un altro mi sono classificato 2°
come  punteggio,  per  cui credo che tali consigli vi potranno servire, poi
ognuno  interpreta  a proprio modo questo gioco...  il mondo è bello perchè
vario, no?

                                          Gianfranco L'Abbate
@endnode
@node samples
@title " Audio "

Il programma usa 8 campionamenti per riprodurre gli effetti audio di armata
distrutta,  armata  non  centrata,  movimento  armate,  max e min punteggio
realizzabile  ai  dadi,  conquistato  continente, perso continente, giocato
tris.   Tali  campionamenti  sono contenuti nella directory samples, potete
anche  divertirvi  a  modificarli  o  sostituirli  con  degli  altri che vi
piacciano  maggiormente,  purchè  lasciate  intatti i loro nomi, infatti il
programma  li  suona  soltanto  se hanno quei nomi.  Un'altra accortezza da
usare  se decidete di cambiare i campionamenti è che almeno quelli relativi
alle  armate distrutte e alle armate non centrate siano relativamente brevi
(diciamo  sui  5000  bytes),  altrimenti passarete più tempo ad ascoltare i
campionamenti  che  non  a  giocare...   vi  assicuro  che  può  essere  un
esperienza snervante!

@endnode
@node classifica
@title " Punteggio dei giocatori "

Al  termine  (quando  un  giocatore  raggiunge  l'obiettivo)  apparirà  una
finestra  in  cui vedrete una classifica dei giocatori.  Nel gioco reale di
solito  non  si usa stilare una classifica, è importante solo il vincitore,
ma  potrebbe  essere utile a chi ama le statistiche, a chi vuole realizzare
un  torneo,  a chi si consola sapendo che era 2° e non 6°...  ecc.  ecc.  I
punteggi   attribuiti  in  questa  classifica  vengono  calcolati  in  modo
piuttosto  semplice:  500 punti al vincitore, per gli altri vengono sommate
tutte  le  armate  presenti  sul  planisfero,  più  i punti per l'eventuale
possesso di continenti, secondo questo schema:

70 punti per il possesso dell'Asia
50 punti per il possesso del Nord America
50 punti per il possesso dell'Europa
30 punti per il possesso dell'Africa
20 punti per il possesso del Sud America
20 punti per il possesso dell'Oceania

Come vedete si tratta dei punteggi relativi ai rinforzi cui da diritto ogni
singolo  continente  moltiplicati  per  10.  Ovviamente una classifica così
stilata  non tiene conto degli obiettivi da raggiungere, ma della forza dei
giocatori  al  termine della partita.  Volendo potrei creare una classifica
per  obiettivi,  ma  non ho ancora trovato un metodo valido per i punteggi.
Siete così fantasiosi da suggerirmene uno?

@endnode
@node domande
@title " FAQ "

Questo è un piccolo elenco delle domande che mi vengono puntalmente rivolte
riguardo a JeaWorldWar:

D)  I  giocatori  computerizzati sono troppo facili da battere, è possibile
migliorarli?
R)  Certo  che  è  possibile,  infatti spendo il 90% del tempo che dedico a
questo  programma  a cercare di migliorare la strategia usata dai giocatori
computerizzati.   Ma  dato  che  è  un  gioco  così  complesso, in cui ogni
giocatore  umano  ha  un  approccio  strategico molto diverso, è abbastanza
elaborato riuscire a codificare delle strategie valide.  Se poi confrontate
le strategie adottate in JeaWorldWar con le 2 precedenti versioni del gioco
di  cui  sono  a  conoscenza  (TotalWar  e  Risk  5.50),  troverete che gli
avversari  computerizzati  di  JeaWorldWar sono indubbiamente più validi, a
detta di chi ha giocato con tutti e 3 i programmi.

D)   Che   tipo   di   "intelligenza   artificale"   usano   gli  avversari
computerizzati?
R)  Parlare  di  "Intelligenza  artificiale"  in questo programma mi sembra
esagerato.   Le  procedure  attuali  non  usano alcunchè di euristico (quel
genere  di  algoritmi in cui i computer procedono per tentativi ed imparano
dai  propri errori), l'unica forma di intelligenza adottata (se così si può
definire...)  è  una  continua  sequenza di decisioni di tipo IF THEN ELSE,
ovvero  di  diramazioni  (e quindi di diverse strategie), basate unicamente
sulla mia esperienza di gioco.  In poche parole ho cercato di analizzare me
stesso  (e altri giocatori umani) per capire perchè si decide di giocare in
un  determinato  modo  piuttosto  che in un altro, e ho cercato di tradurre
questi  processi  decisionali in algoritmi.  E' stata (ed è) questa la vera
impresa  di  questo  gioco,  analizzare  l'uomo, carpirne i suoi processi e
codificare delle procedure che simulassero in modo più o meno similare tali
azioni.    Da  questo  punto  di  vista  c'è  ancora  moltissimo  da  fare,
attualmente  il  computer  si  muove per stati adiacenti, non è in grado di
seguire  la  via  più  breve  (o quella più conveniente) per raggiungere un
determinato obiettivo, ho già codificato questo algoritmo ma al momento non
l'ho  ancora implementato.  Quindi...  non crediate che il computer "pensi"
come  un  umano,  certo  non  è  che  attualmente sia propriamente semplice
batterlo, ma si può migliorare parecchio.

D) E' prevista una versione per PC di JeaWorldWar?
R)  Dato  che  sono  un Amighista abbastanza sfegatato non credo proprio...
anche  perchè  dovrei riconvertire il sorgente ad un altro linguaggio è non
ho  alcuna esperienza di programmazione su PC (a parte un piccolo programma
scritto  in  QBasic  per un mio amico), quindi, nisba, rien, nada, not, NO!
W Amiga Forever.

@endnode
@node realizzato
@title " Come è stato realizzato? "

Una  piccola  panoramica  del  software  utilizzato per la realizzazione di
JeaWorldWar:

Sorgente: scritto in E con CygnusEd (2.0 e 3.5) e Bed 1.0
Eseguibile: compilato con EC 3.2i, debugger EDBG
Grafica:   Personal  Paint  7.1, 6.4, Deluxe Paint V.  Le carte invece sono
         state  scannerizzate  sul  PowerMac603  (...   non  volevo perdere
         troppo   tempo   nel  disegnarle,  perdonate  questa  mia  piccola
         escursione  fuori  dal  territorio  Amiga!!!)  di  una mia amica e
         rielaborate con il suddetto software grafico.
Icona: Personal Paint 7.1 e 6.4, PageStream2.2, IconDeluxe2.0
Effetti  audio:   Racimolati  qua  e  la ed elaborati con Protracker 3.52 e
                  Protracker 3.61


@endnode
@node configurazione
@title " Se vi interessa... la mia attuale configurazione "

Attualmente il mio computer è così composto:

Amiga 1200 in tower PC (tastiera Amiga 2000)
HD E-Ide Maxtor 3.2 Gb
Espansione Omega 1200 con coprocessore 68881, attualmente senza memoria
CD-Rom E-Ide AOpen 12x
Monitor Colori Philips CM8833-II
Campionatore 8 bit
Interfaccia  Midi  (costruita  da  un  mio  amico e pienamente funzionante)
collegata  con  Expander  Roland  SoundCanvas SC55, Roland SoundBrush SB55,
Yamaha  TG33  e  tastiera  Yamaha SHS10...  sapete, i miei hobby principali
sono  programmare e scrivere canzoni, quindi ci vuole un minimo di hardware
che non siano i poveri (ma efficaci) 4 canali audio di Amiga!!!

@endnode
@node cambiamenti
@title " Cambiamenti da versioni precedenti "

Cambiamenti in Rev. 095 (24/02/99, BETA-TESTING)
- Nuova disposizione dei gadget della finestra principale.
- Aggiunto gadget che richiama la finestra di configurazione.
- Aggiunto gadget e requester info.
-  E'  ora  possibile  usare  i  gadget  carte e obiettivo anche durante la
disposizione dei rinforzi.
- Rimosso bug su controllo obiettivo.
- Rimosso bug su tasti in modo spostamento.

Cambiamenti in Rev. 094 (21/02/99, BETA-TESTING)
- Aggiunto opzione di Nuova partita (Reset) nel requester di salvataggio.
-   Eliminato  gadget  superflui  (Tutto,  +,  -,  Esegui)  nella  finestra
principale  del  programma,  adesso  basta  scegliere con i gadget sposta o
trascina, ed i gadget sottostanti si adeguano al tipo di azione da fare.
-  Ridotto  le  dimesioni  del  sorgente  grazie alla modularizzazione di 2
procedure.
-  Rimosso  bug  di errata visualizzazione del numero di armate presenti su
uno  stato.   Credevo  di averlo eliminato nella versione 084, ma in realtà
c'era ancora ed era anche piuttosto evidente...  succede!
- Rimosso bug in salvataggio partite.
-  Rimosso  bug  su tempo eliminazione giocatore in partite precedentemente
salvate.

Cambiamenti in Rev. 093 (16/02/99, BETA-TESTING)
- Eliminato il gadget di impostazione partita (superfluo).
- Reso più modulare la procedura che gestisce i gadget dei giocatori umani.
-  Rimosso  bug  che  causava  un guru all'inizio della partita (solo se si
possedeva l'Australia Orientale).
- Rimosso bug su obiettivo in caso di eliminazione giocatore.
- Rimosso bug uso Jolly in finestra carte.
- Rimmosso bug su rinforzi in seconda partita.
- Rimosso bug in chiusura file azioni.dat a fine partita.
- Rimosso bug nella procedura difensiva del computer.
- Rimosso bug sul gadget modo rinforzi.
- Eliminati requester e procedure di debug relativi al bug Alaska-Alaska.

Cambiamenti in Rev. 092 (10/02/99, BETA-TESTING)
-  Ora  il  programma  usa  uno  schermo  privato, senza causare quindi gli
inestetismi dovuti all'alterazione della palette.
-  Migliorato  il  modulo  bandierine,  ora  si  chiama  bandierine2, è più
compatto.
-  Aggiunto  2  campionamenti,  uno  per la perdita di un continente di cui
qualcuno era l'unico possessore ed un altro per quando si gioca il tris.
- Modificato la creazione del file azioni.dat, con l'aggiunta di altri dati
per il debugging, purtroppo questo aumenta le dimensioni del file suddetto.
- Migliorato ulteriormente il programma lettore dei file azioni.dat: la
nuova versione mostra l'evolversi della situazione armate e presidi su una
finestra, permettendo così di avere un quadro globale della situazione in
ogni momento.

Cambiamenti in Rev. 091 (03/02/99, BETA-TESTING)
-  Il  bug Alaska-Alaska dovrebbe essere stato rimosso...  per sicurezza (e
per  scaramanzia...)  non  ho  escluso  dal  programma  il  requester  e le
procedure di debug.
- Rimosso bug in procedura che rimescola le carte già giocate.
- Eliminata la finestra console monitor.
- Aggiunto un campionamento per la conquista dei continenti.
-  Ho scritto un programmino che decodifica il file game.jww, poi ho creato
una   variante  del  programma  che  legge  il  file  azioni.dat,  che  può
ridirezionare  l'output in un file anzichè nella shell, ottenendo una copia
permanente che può essere letta a piacimento con un editor testi, con tutti
i vantaggi che ciò comporta.

Cambiamenti in Rev. 090 (02/02/99, BETA-TESTING)
-  Nel caso si verifichi il bug Alaska-Alaska, ho aggiunto un requester che
informa  dell'avvenuto  errore,  salva  i  file azioni.dat e game.jww e poi
chiude il programma. 

Cambiamenti in Rev. 089 (01/02/99, BETA-TESTING)
- Rimosso bug in obiettivo 18 con 2 per giocatori computerizzati
-  Rimosso  bug  in trascinamento giocatori computerizzati che causava loop
continuo.
- Rimosso bug in requester salvataggio partite.
- Rimosso bug in creazione file azioni.dat.
- Rimossi bugs in salvataggio partite.
- Rimosso bug in caricamento partite.
- Rimosso bug grafico nel modulo bandierine.
- Rimosso bug nel modulo reset_all.
- Rimosso bug in finestra carte (giocava il tris anche se annullato).

Cambiamenti in Rev. 088 (30/01/99, BETA-TESTING)
-  Ora  il  numero  di  armate che possono presidiare uno stato è diventato
praticamente irraggiungibile (valore a 32 bits).
- E' ora possibile (per i giocatori umani) in caso di obiettivo distruzione
avversari, proseguire a giocare dopo aver raggiunto l'obiettivo.  Appena si
passerà   la   mano   agli   altri  giocatori,  il  computer  segnalerà  il
raggiungimento  dell'obiettivo.   A tale proposito sono ovviamente cambiate
le  procedure  di save e load, quindi non è possibile caricare file partita
salvati con versioni precedenti alla revisione 88.
-  Aggiunto (su insistente richiesta di alcuni beta-testers) nella finestra
configura  partita una opzione che permette di avere 1 o più suoni per ogni
attacco.
- Aggiunto requester di sicurezza sul gadget Obiettivo.
- Rimosso bug su abilitazione gadget in partite rigiocate.
- Rimosso bug in visualizzazione distribuzione carte in partite rigiocate.
- Rimosso bug in indicatore di sequenza in partite rigiocate.
- Rimosso bug in creazione file azioni.dat.

Cambiamenti in Rev. 087 (28/01/99, BETA-TESTING)
-  Aggiunto  il Save e Load delle partite.  Purtroppo queste operazioni non
vengono  realizzate con un requester Asl, a causa di uno strano Guru che si
verificava  all'uscita  del  programma  (ma  solo  se  si era effettuato il
salvataggio  dei  dati.  Sembra un problema di deallocazione del requester,
quanto prima cercherò di risolverlo.
-  E'  ora  possibile uscire dal programma in ogni momento del gioco, senza
dover aspettare il turno dei giocatori computerizzati.
- Rimosso bug in abilitazione gadget.
- Rimosso bug in uscita gioco da finestra configurazione.
- Rimosso bug in carica partita da finestra configurazione.
- Rimosso bug grafico in barre di potenza.
- Aggiunto icona per lancio da WB.

Cambiamenti in Rev. 086 (26/01/99, BETA-TESTING)
-  Aggiungo  requester  di  sicurezza  per  evitare involontarie uscite dal
gioco.
-  Rimosso bug che si creava quando (al termine di una partita) si decideva
di  rigiocare,  rispondendo  "si"  al nuovo requester.  I messaggi relativi
alle  operazioni dei giocatori computerizzati non coincidevano con i colori
degli stessi.

Cambiamenti in Rev. 085 (25/01/99, BETA-TESTING)
- Aggiunto un requester che permette di rigiocare al termine della partita.
-  Aggiunto  gadget  di  uscita  dal gioco nella finestra di configurazione
partita.

Cambiamenti in Rev. 084 (24/01/99, BETA-TESTING)
-  Rimosso  il  bug di errata visualizzazione (a video) del numero reale di
armate presenti su uno stato.

Cambiamenti in Rev. 083 (24/01/99, BETA-TESTING)
- Corretto bug nel trascinamento degli avversari computerizzati.
-  Corretto bug di visualizzazione delle barre nel diagramma di potenza dei
giocatori.
- Corretto bug sull'uso dei campionamenti.
-  Aggiunto  ulteriori  eventi  che vengono registrati nel file azioni.dat,
servono  a  stanare  il  bug di errata visualizzazione (a video) del numero
reale di armate presenti su uno stato.  Grazie a questi nuovi eventi questo
bug dovrebbe avere le ore contate!
- Modificato il lettore del file azioni.dat per rilevare i nuovi eventi.

Cambiamenti in Rev. 082 (23/01/99, BETA-TESTING)
-  Aggiunto  (nella finestra confiurazione partita) il gadget che abilita o
meno   la  creazione  del  file  azioni.dat.   Serve  a  chi  possiede  una
configurazione  base  (A500  senza HD), altrimenti la creazione del file su
floppy rallenta il gioco.
- Modificato l'uso dei campionamenti.  Ora viene suonato un solo samples (a
differenti volumi) durante gli attacchi, così dovrebbe essere meno noioso e
più veloce.
-  Aggiunto  ulteriori  eventi  registrati  nel  file  azioni.dat,  atti ad
eliminare  il  bug  di errata visualizzazione (a video) del numero reale di
armate presenti su uno stato.
- Migliorato il lettore del file azioni.dat.

Cambiamenti in Rev. 081 (16/12/98, BETA-TESTING)
-  Creata  procedura  per  la  centratura  dei testi all'interno dei box, è
necessaria  per  via delle stringhe della versione Demo, quindi ho aggiunto
ai moduli visualizza.m e visualizza2.m la nuova procedura.
-  Corretto  bug che registrava erratamente gli obiettivi dei giocatori che
dovevano  distruggere  se  stessi,  trasformandolo  in 24 territori.  Anche
questo  problema  è stato evidenziato da un file azioni.dat, grazie ai beta
tester.
- Migliorato il lettore di file azioni.dat

Cambiamenti in Rev. 080 (15/12/98, BETA-TESTING)
-  Nella strategia dei giocatori computerizzati ho eliminato delle cose che
probabilmente  rendevano  più  semplice  la  vita  ai  giocatori umani.  La
strategia  attuale  è  identica  a  quella  della  versione  Amos,  la sola
differenza sta nella correzione di diversi bugs di quest'ultima.
-  Ho  corretto  altri  bugs  nella creazione del file azioni.dat (credo di
essere vicino alla versione finale...).
-  Modificato l'ex gadget Rinforzi, ora si chiama Modo, variato leggermente
la grafica dei box del turno, del timer e dell'indicatore giocatori.
- Migliorato il lettore del file azioni.dat.
- Aggiunto la finestra di ritardo azioni per la versione Demo.
- Convertito le stringhe del programma per la versione Demo.

Cambiamenti in Rev. 079 (14/12/98, BETA-TESTING)
-  Altro  file  azioni.dat  e altri bugs scoperti nella creazione di questo
file.
-  Corretto  bug  nella  finestra delle carte, possedendo 2 jolly il gadget
"gioca tris" veniva disegnato sul riquadro dei messaggi.

Cambiamenti in Rev. 078 (14/12/98, BETA-TESTING)
- Grazie alla prima copia del file azioni.dat pervenutami ho risolto un bug
piuttosto  insidioso,  derivato  dall'uso "selvaggio" dei gadget (grazie ai
miei  beta  tester,  che  fanno  di  tutto pur mettere in crisi programma e
programmatore...)  e  dalla  mancanza di qualche controllo sulle azioni dei
giocatori:  tale bug produceva sconsiderati aumenti nel numero delle armate
presenti  su  certo stato (dovuto anche al limite massimo delle 255 armate)
che ovviamente poi falsavano la partita.
-  I  dadi assumono ora i colori dei giocatori coinvolti nell'attacco, mi è
stata  suggerita  da  uno  dei  beta tester e l'ho realizzata, pensando che
renda  meglio  l'idea  di  cosa sta accadendo (per i pigri che non vogliono
leggere i messaggi...)
- Corretto un ulteriore bug nella creazione del file azioni.dat.
-  Ho scritto un programmino lettore dei file azioni.dat, che decodifica il
file nelle sue azioni e mi permette un esame veloce del file stesso.
-  L'indicatore  della sequenza giocatori, l'indicatore della distribuzione
delle  carte  fanno  e le procedure che visualizzano i dadi fanno ora parte
del modulo visualizza.m.

Cambiamenti in Rev. 077 (12/12/98, BETA-TESTING)
-  Ora  nel file azioni.dat vengono riportate anche le azioni dei giocatori
umani.  Le vostre strategie, i vostri clic col mouse (fonte inesauribile di
bugs  impossibili  da  prevedere)  sono  registrati nel file...  quante più
copie  mi  farete  pervenire  di  questi  file,  tanto  più  veloce sarà il
miglioramento del gioco.

Cambiamenti in Rev. 076 (12/12/98, BETA-TESTING)
-  Correzione  dei  bugs relativi alla creazione del file azioni.dat.  Tali
bugs  non  influivano  sul  gioco, ma registravano male (o non registravano
affatto) degli eventi di gioco.
- La procedura di reset del gioco è ora un modulo del programma.

Cambiamenti in Rev. 075 (11/12/98, BETA-TESTING)
-  Ottimizzato  l'uso del file azioni.dat, ora le sue dimensioni sono state
ridotte  di circa 20 volte, vengono registrati dei codici e non le stringhe
con le intere frasi relative alle operazioni.
-  La procedura che testa le dimensioni del workbench e il numero di colori
in uso è ora un modulo del programma.

Cambiamenti in Rev. 074 (10/12/98, BETA-TESTING)
-  Ora  il  gioco  genera  il  file azioni.dat, in cui vengono riportate le
azioni dei giocatori computerizzati.  Spero che questo mi aiuti a risolvere
qualche bug.

Cambiamenti in Rev. 073 (10/12/98, BETA-TESTING)
- Riscontrato bug che non visualizza correttamente le armate sul planisfero
(Es. su uno stato appare 1 armata, al momento in cui viene attaccato appare
il reale numero di armate presenti su questo, non succede spesso e questo
rende difficile la sua individuazione)
- Eliminato bug di rimescolamento carte giocate.
- Diminuito il delay che evita doppie pressioni involontarie del gadget ok.
- Inserita la stringa $VER: all'interno del sorgente.
-  Le  procedure  che gestiscono la palette e il diagramma di potenza fanno
ora parte dei moduli del programma.

Cambiamenti in Rev. 072 (9/12/98, BETA-TESTING)
- Ho aggiunto un diagramma di potenza dei giocatori.
- Ho spostato e modificato i gadget di Rinforzi e Attesa.
-  Nella  console JeaWorldWar monitor vengono mostrati i dati di ogni attacco
per trovare la causa del bug alaska-alaska.

Cambiamenti in Rev. 071
- Finalmente ho capito come passare intere matrici dal programma principale
ai  moduli, quindi questo mi permetterà di ottenere un programma sempre più
modulare   (bastava   leggere  i  docs...   perchè  cerco  sempre  di  fare
l'autodidatta?).   L'eseguibile  è così diventato leggermente più compatto,
grazie   alla  modularizzazione  delle  routine  che  si  occupavano  della
visualizzazione delle bandierine sul planisfero.

@endnode
