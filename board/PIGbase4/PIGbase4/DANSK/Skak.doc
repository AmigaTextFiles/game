Lær-Skak V1.7 rev 7/2-95.01         (c) E.B.Madsen 1991,92,93,94,95 DK


Se også PIGbase4.doc (på engelsk) for vejledning i PIGbase4 funktionerne og
de seneste ændringer.

                              L Æ R - S K A K
                            V E J L E D N I N G
-----------------------------------------------------------------------------

    Hvad kan Lær-Skak Bruges til ?

UNDERVISNING I SKAK + SPILLE SKAK + SKAK-VÆRKTØJ + SKAK-KARTOTEK

* Lære skak (brikkers gang)
* Lære positionsspil (aktivitet,centrum)
* Lære at undgå overseelser
* Træne/løse opgaver
* Se kommenterede partier
* Spille skak computer/computer, person/computer, person/person

* Fejlfri indtastning af spil med kommentarer
* Udskrive spil med kommentarer i kort eller lang form til printer/fil.
* Lave kartotek af egne/andres spil med kommentarer
* Check af at spil i tekstfiler er fejlfri
* Læse spil fra tekstfiler og genudskrive på en ensartet måde
* Konvertere spil i tekstfiler mellem engelske og danske brikbetegnelser
* Lave Opgaver
* Analysere
* Fremvise kommenterede spil/opgaver for andre
* Læse/skrive standard PGN ("Portable Game Notation") skakparti-tekstfiler.
* Læse skakparti-tekstfiler eksporteret fra NicBase og ChessBase.
* Læse spil fra fremtidige udgivelser af spil-diske
* Bruge eget sprog/brikbetegnelser (LOCALE-fil).
-----------------------------------------------------------------------------

    Gemme/Hente spil :

<Disk/Printer ikon sat til : Printer>

Partier gemmes i et komprimeret format. Derved er det muligt at have op
til 1760 kommenterede partier på en almindelig disk. Formatet er fælles
for Engelsk-, Dansk- og andre-sprogede udgaver af Lær-skak.

Der er kun eet spil i hver fil.

-----------------------------------------------------------------------------

    Indlæsning af spil fra tekstfiler (ASCII) :

<Disk/Printer ikon sat til : Printer>

Partier kan indlæses med kommentarer fra tekstfiler. Partiet kan være i et
rimeligt frit format, koordinater kan være angivet for både fra og til, eller
med kort-notation.

    !! OBS !!
    Gå til udgangsstillingen før 'Tekst Læs' vælges, da stillingen
    på brættet blive brugt som søgefilter.

Evt. kan en alternativ startstilling indlæses , f.eks. :
..........
.  T   K .          ; Stort bogstav angiver en sort brik.
.  T  BBB.          ; * umiddelbart ud for Hvid, angiver at han er i trækket.
.        .              (hvis ingen *, så regnes Hvid for at være i trækket)
.        .          ; T=Tårn,  R=Rokadeberettiget tårn
.        .          ; K=Konge, M=rokadeberettiget konge (Majestæt)
.        .          ; B=Bonde, E=Enpassant-bonde
.    tbbb.*         ; L=Løber, S=Springer, D=Dronning
.    t k .          ; mellemrum=tomt felt
..........          ; .=ramme om de 8x8 felter

;Mat i to træk
   1. Te2-e8    Tc8xe8  
   2. Te1xe8   

  Alle linier der starter med % tegn ignoreres.
  Alt i paranteser () indlæses som en kommentar (kan være over flere linier).
  Alt i klammer [] indlæses som en kommentar (kan være over flere linier).
  Alt til højre for et semikolon indlæses som en kommentar (resten af linien).
  Koordinater indlæses som træk.
  Kort-form notation kræver at evt. brikbetegnelser er med stort.
  Alt andet ignoreres.

Underforvandling læses hvis skrevet som e8D eller e8=D

Partiet checkes for fejl ved indlæsning, så en indlæsning kan bruges til at 
sikre at et parti er korrekt indtastet.

Engelske brikbetegnelser benyttes hvis Tool Type INTERNATIONAL=ON, så:
  T(årn)     = R(ook)     R(okadetårn) = T(ower)
  K(onge)    = K(ing)     M(ajestæt)   = M(ajesty)
  B(onde)    = P(awn)     E(npassant)  = E(npassant)
  L(øber)    = B(ishop) 
  S(pringer) = (k)N(ight)
  D(ronning) = Q(ueen)

Hvis en tekstfil indeholder flere partier vil de indlæses i rækkefølge, et
for hver indlæsning, sålænge der indlæses fra SAMME fil. Partierne forventes
at slutte med 1-0, 0-1 eller 1/2.

-----------------------------------------------------------------------------

   Udskrivning af et spil til tekstfil/printer :

<Disk/Printer ikon sat til : Printer>

Hvis udskrivning laves til tekstfil (andet navn end prt:), bliver der sat
et semikolon før alle kommentarer. Det sikrer at det udlæste parti kan
genindlæses med kommentarer. 
Hvis spillet har en alternativ startstilling, udskrives denne.

Der kan kun udskrives eet spil til samme fil.

Lang notationsform benyttes hvis Tool Type LONGFORMWRITE=ON

Engelske brikbetegnelser benyttes hvis Tool Type INTERNATIONAL=ON

-----------------------------------------------------------------------------

  Automatisk gennemspilning :

Ved at trykke og holde-nede på 'Næste/forrige træk' vil man 'bladre' gennem
spillet. Hvis musen flyttes op udenfor ikonen vil 'bladre' hastigheden øges
,jo højere jo hurtigere (til ca midt på skærmen).
Slippes knappen udenfor ikonen, vil den automatiske gennemspilning fortsætte
til næste kommentar, spillets slutning eller ved at udføre en ny kommando.

-----------------------------------------------------------------------------

  Opsætning :

Følgende tool types indstillinger kan sættes i info :

Stack 36000                (skal være mellem 20000 og 36000 afhængig af 
                            indstillinger)
WORKBENCH=ON               Start programmet på Workbench skærm (sparer ram)
REQFILEREQUESTER=ON        Brug Req.library's fil-anmoder (sparer lidt stack)
NOSPEAK=ON                 Start med lyden slået fra
SIMPLEREFRESH=ON           Brug mindre chip-ram (sparer lidt ram)
INTERNATIONAL=ON           Læs/Skriv med engelske brikbetegnelser
LONGFORMWRITE=ON           Udskriver i lang notationsform

Ved evt. opstart fra CLI skal IKKE skrives =ON efter evt. parametre.  

-----------------------------------------------------------------------------

  Tastatur-genveje :

PilHøjre/venstre  Gå frem/tilbage 1 halvtræk i spil
PgUp/PgDn         Gå frem/tilbage 2 træk i spil
PilOp/Ned         Gå frem/tilbage 5 træk i spil
End/Home          Gå frem/tilbage til slut/start af spil

Help              Se Hjælp
NumL              Se PGN informationer til spil 
Enter             Se/ret kommentar til stillingen
F1                Tilføj spil til en PIG-BASE

-----------------------------------------------------------------------------

  Tekniske data :


Et parti kan være op til 300 træk langt (600 halvtræk)

Optager mindre end 350Kb ram

Kræver at Req.Library ligger i libs: (mindst V2.5, helst i dansk version)

Anslås p.t. til under 1100 Rating points (begyndere har ca 1000).

Hver kommentar kan være op til 2000 tegn på op til 16 linier

Syntetisk tale (multitasking lyd hvis Speaker programmet ligger ved skak)

Indbygget situationsbestemt hjælp

Multitasking, blokerer ikke andre programmer

Stort bræt, udnytter PAL's større skærm (TV system, der bruges i Europa)

Kan indlæse/udskrive partier med kommentarer (f.eks. fra/til tekstbehandling)

Spil/opgaver gemmes i et komprimeret format. Op til 1760 pr. disk

Viser konger og tårnes rokaderet samt en-passant bønder med pile
(derved kan 100% korrekte stillinger sættes op)

Nem betjening, alle primære funktioner udføres med kun een knap

Harddisk installation

Programmeret i Modula2 (M2Amiga V4.2), den moderne standard for det
bedagede PASCAL sprog.

Virker med Workbench 1.2, 1.3, 2.0, 2.1, 3.0, 3.1
Kan læse en tekstbaseret teorifil med navnet OPENINGS.TXT og hvor alle
kommentarlinier starter med ; eller %. Hver variant skal være på een
linie.

LOCALE tekstfil sikrer mulighed for at LÆR-SKAK kan bruge flere sprog.
-----------------------------------------------------------------------------

Begrænsninger/fremtidige forbedringer :

Kan kun køre på Workbench skærme med mindst 256 liniers opløsning (-NTSC)
Endnu ikke AREXX support
Kan endnu ikke udskrive diagramstillinger grafisk i partier

-----------------------------------------------------------------------------
Forbedringer siden Prerelease v1.0

V14/4-94.01 Viser nu Halvtræk nr + total i vindue bjælken
V14/4-94.02 Man kan nu underforvandle bønder. Computeren udnytter det også.
V14/4-94.02 Når startet på egen skærm vil Topaz font bruges hvor alternative
            systemfonts ikke supporteres. Er altså nu fuldt WorkBench2.0
            kompatibel.
V14/4-94.02 Småfejl rettet og optimeringer af hastighed.
V14/4-94.02 Kan nu kompileres i fuld Engelsk udgave.
V14/4-94.02 Kender nu et antal førstetræk. Det giver mere varierede åbninger.
V14/4-94.02 Automatisk bladring forbedret (bladrer ikke mere een for langt og
            starter ikke mere for hurtigt på hurtige Amigaer).
V14/4-94.03 (nu V1.2) kan nu benytte et tekstbaseret åbningsbibliotek. Filen
            OPENINGS.TXT er en modificeret GNU-Chess åbningsbiblioteksfil
            (med 843 varianter, i alt ca 15800 stillinger). Benyttes IKKE på
            laveste spillestyrke. Kan ændres og udvides efter behov. Bemærk
            at hvid leder fra filstart og sort leder bagfra. Der er IKKE
            indbygget variation i åbningsvalget.
V28/4-94.01 (nu V1.3) Fejl i V1.2 rettet: hvis man bladrede i et parti med
            underforvandling, koksede underforvandlingen.
V28/4-94.01 Styrke/tidsforbrug ændret, lidt bedre spil.
V28/4-94.01 Versionsnumre på programmoduler vises ved FØRSTE Hjælp (? ikon)
V16/5-94.01 (nu V1.4) Underforvandling virker nu også ved TEKST læs/skriv
V16/5-94.01 Kan nu også læse kort-form notation og kommentarer i klammer [ ]
V16/5-94.01 TEKST læs forbedret, var lidt ustabil i specielle situationer.
V16/5-94.01 fejltekster ved LÆS forbedret, kunne blive afkortet.
V16/5-94.01 Gamle kommentarer slettes nu ALTID ved Hent af nyt parti.
V16/5-94.01 Tooltype INTERNATIONAL for at kunne læse SAN (Standard Algebraic
            Notation) som er kort-form notation med engelske brikbetegnelser.
V16/5-94.01 Udskrivning er nu i kort-form notation. Den tidligere brugte 
            lang-form notation bruges hvis Tooltype LONGFORMWRITE er ON.
V16/5-94.01 FEJL. Sorte tårne kunne kun flytte forlæns og til en af siderne
            da deres rokademulighed ikke blev fjernet. Fejlen var opstået i
            version 1.1, er nu OK.
V 2/6-94.01 (nu V1.5) FEJL. TEKST LÆS afbrød indlæsning hvis et kort-form
            bondetræk kom umiddelbart efter rokade eller underforvandling
V 2/6-94.01 TEKST LÆS vil nu gå til starten af det indlæste parti.
V 2/6-94.01 NYHED. TEKST LÆS indlæser nu kun partier der indeholder den
            stilling, der er på brættet, og vil søge videre til et parti er
            fundet eller filen er gennemsøgt. MAN SKAL ALTSÅ GÅ TIL UDGANGS-
            STILLINGEN FØR TEKST LÆS VÆLGES NÅR FILTERET IKKE ØNSKES ANVENDT.
V19/12-94.01(nu V1.6) Diverse interne omrokeringer som forberedelse til den
            nye databasedel og åbningsteori system, der dog endnu ikke er
            aktiveret. Kompilering af Dansk/Engelsk Fuld/Demoversion er nu
            meget lettere. Demoversion kan nu spil på 60 træk (før kun 30).
            V1.6 ER FØRSTE RELEASE (HER I SHAREWARE DEMOUDGAVE).
V17/1-95.01 (nu V1.7) En fejl i den interne FilAnmoder (REQFILEREQUESTER=OFF)
            konne give en fatal fejl. Nu Ordnet.
            Al tekst er nu flyttet til samme modul. En tekstfil LOCALE vil
            blive indlæst ved opstart hvis den eksisterer i opstarts
            directory. En LOCALE.dk og LOCALE.gb, som er en Dansk og
            en Engelsk udgave af alle tekster i programmet, medfølger.
V 7/2-95.01 Tastaturgenveje, PIG-BASE (Pgn International-chess Games BASE)
            er nu mulig at bruge. PIG-BASE er essentielt et højkomprimeret
            internt filformat designet til at indeholde PGN-filer med support
            af over 20 tags (informationsfelter), ud over de 7 standard tags.

-----------------------------------------------------------------------------
