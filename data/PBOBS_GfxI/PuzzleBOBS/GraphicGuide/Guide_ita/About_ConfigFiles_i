
Convenzioni fissate nei files Ascii di configurazione da PuzzleBOBS
-------------------------------------------------------------------

 I files che si usano per configurare il gioco devono rispondere allo standard ASCII.
 I valori possono essere sia numeri che stringhe e vanno inseriti uno per ogni linea
iniziando a sinistra, nella prima colonna.
 Non si può saltare una linea, poichè ad ogni linea deve corrispondere un valore, quindi
saltarne una corrisponde ad assegnarle uno zero (= 0). 
 Dopo il valore è possibile usare spazi, tabulatori, e commenti, ma la linea va terminata con
il return.
 Dopo il valore i codici permessi sono quindi lo spazio, il tabulatore e i commenti, tutti gli
altri caratteri vengono interpretati come parte del valore.
 I valori numerici devono essere inseriti in base decimale, sono quindi concessi solo i caratteri
0,1,2,3,4,5,6,7,8,9, se ne inserite di estranei il valore numerico risulterà distorto.
 Per esempio per inserire dei numeri anche negativi si può scrivere:

100
-100
--100

Questi sono equivalenti a 100,-100 e 100. 

100a	;questo è un valore numerico distorto, poichè la "a" diventa parte del numero.

 Quando si inseriscono stringhe bisogna attenersi alle convenzioni fissate da AmigaOS, quindi
non eccedere il limite dei 79 caratteri di lunghezza. In quel caso la stringa ad un operazione
successiva attraverso il menu di gioco sarà ridimensionata ai 79 caratteri. 
 Si può scrivere:

work:puzzlebobs/gfx.obj

Se inserite stringhe con spazi dovete racchiuderle tra le virgolette ("), ad esempio la stringa:

"work:puzzlebobs/gfx obj"

 In una linea del file di configurazione a destra del valore è possibile inserire un commento
che deve iniziare con il punto e virgola (;) e procedere dopo impiegando un qualsiasi carattere 
del set ASCII, ad esempio:


100   ;valore, 3 spazi e commento.
100;valore e subito il commento.
-100			;valore, 3 tabulatori e il commento.

con una stringa:

work:puzzlebobs/gfx.obj		;Stringa del file.........

 Infine è possibile avere linee di solo commento, è sufficente posizionare nella prima colonna
subito il punto e virgola, seguito poi dal commento.


;Questa non è considerata linea di valore ma di commento.
 ;Se inserite uno spazio prima del commento la linea è considerata valida uguale a zero.


 Alcune stringhe usate nel gioco accettano l'uso di un codice speciale, "»" (LALT+0) che indica
come il "return" di andare accapo.
 Queste stringhe sono di solito usate nel gioco durante il passaggio di livello, o in altre
circostanze dove non sussistono vincoli di spazio.    

Per esempio:

"Game Over»Players"

Sarà scritta su schermo così:

   Game Over
    Players

Se volete inserire uno spazio tra le due linee potete scrivere:


"Game Over» »Players"

Su schermo appare così:

   Game Over

    Players

 Se si inserisce il codice ad inizio o a fine stringa, o se ne dispone più d'uno in sequenza,
non ne risulterà nessun effetto visibile.

 
 Quando si crea un file di Configurazione come questi è consigliabile modificarne e rinominarne
uno già presente nell' archivio.
 Comunque se dovesse risultare presente un qualsiasi errore, PuzzleBOBS vi avviserà attraverso
dei messaggi, indicanti il tipo di errore e la linea del file ascii (contando anche quelle 
di commento) che lo contiene. 