
PuzzleBOBS specifiche tecniche
------------------------------

  PuzzleBOBS è un videogioco che si ispira alla fortunata serie di puzzle
game, Puzzle Bobble 1,2,3 e Puzzle De Don, introducendo delle novità per
quel che riguarda il feeling di gioco, come l'approccio asincrono nella
gestione dei tiri, la possibilità di giocare in due giocatori 
contemporaneamente nel medesimo quadro, la capacità di accettare svariate
tipologie di serie di livelli con diverse caratteristiche come nel classico
Puzzle Bobble o limitati dal tempo come in Puzzle De Don.
  Il gioco è profondamente configurabile: è possibile scegliere il modo
video dello schermo contenitore, sono supportati gli standard OCS,
ECS, AGA e quelli RTG di tutte le schede video compatibili con i sistemi
Picasso96 e CyberGraphX, fino ai 16 e 24 piani di colore.
  E' possibile alterare la forma di un qualsiasi elemento della
rappresentazione video, come i fonti, il puntatore ruotante con ingranaggi
supplementari, i bobs nella forma, dimensione, colori, numero, anche animati
fino a 255 frames, sfondi etc.
  A questo fine è stata scritta una guida grafica che spiega con immagini e
testi come preparare ogni oggetto grafico necessario. 
  Sono modificabili tutti i fattori di velocità degli elementi in movimento,
si può sostituire o disabilitare ogni campione audio, scegliere la modalità
di esplosione dei bobs (calcolata in tempo reale a carico della CPU o 
precalcolata con una animazione grafica), e agire su moltissime altre opzioni
a basso livello come le priorità dei sotto tasks funzionali o i parametri di
comportamento dell' intelligenza artificiale.
  La polivalenza del sistema dei levelsets permette di giocare a più serie di 
livelli con diverse caratteristiche, come quella della disposizione dei bobs
nel livello (a 4 o 6 tangenti), del loro numero orizzontale e verticale, del
tempo da cui sono limitati, con bobs che rimbalzano sul limite superiore,
con bobs con funzioni particolari come i 3 tipi di bombe.
  PuzzleBOBS, dato il variabile contenuto di bobs nei quadri permette di scalare
gli elementi grafici, permettendo di giocare livelli con numerosi bobs 
orizzontalmente o verticalmente.
 Il gioco convive in perfetto multitasking con il resto del sistema, può essere
giocato oltre che su schermo (traslabile e swappabile) anche in finestra,
supportate anche le finestre PIP (Picture in Picture) su tutti i sistemi che
le supportano come la PicassoIV.
  Il gioco può andare in pausa manuale (criptando il livello) o in pausa 
automatica quando lo schermo non è più in primo piano, o la finestra diventa
inattiva, allo stesso tempo libera i canali audio allocati e rimappa la palette 
delle schermo quando si gioca in finestra.
  Il sistema degli hiscores permette di memorizzare molte informazioni oltre al
punteggio, come la data, il levelset usato, la difficoltà e il modo
del gioco, il numero dei giocatori della partita. 
  Il gioco ha un sottosistema pensato per simulare il lavoro del Chip Blitter
(come anche delle schede in standard VGA) usando la Cpu come unico operatore 
grafico, allocando le bitmaps in memoria fast, permettendo col risparmio di
memoria video risoluzioni elevate su sistemi dotati di una cpu ragionevolmente
veloce (l'unico blocco di memoria chip allocato è quello dello schermo).
  Una modalità del sistema permette inoltre di usare in parallelo i due chip 
scegliendo anche la quantità di dati in percentuale da far ogni volta 
processare ad ogniuno.
  L'architettura del gioco è totalmente basata sull'uso di operatori (tasks) 
specializzati, ogniuno svolge un preciso compito assegnato o controlla un 
particolare aspetto del gioco. 
  C'è ad esempio un tasks adibito esclusivamente al calcolo alle rotazioni, uno 
al disegno e aggiornamento delle traiettorie dei bobs, uno che gestisce il 
quadro, etc etc.
  Questi comunicano tra loro con messaggi e segnali sfruttando le capacità
multitasking di AmigaOS, creando un sistema realistico e reattivo per quel che
riguarda tutto il movimento degli oggetti in moto, il loro posizionamento, 
la loro rimozione.
  Il gioco è completo al 100%, costituito da 65000 linee di codice in 1.27 MB 
di sorgente, scritto totalmente in assembler 68020 puro, ottimizzato nelle
funzioni di uso più ricorrente.
  Probabile il supporto della potenza dei PowerPC attraverso WarpOS in tutte le
parti più avide di potenza e nel sistema grafico per le macchine con PowerPC
ma prive di acceleratori video.
  Il gioco richiede almeno un 68020, AmigaOS e roms in versione 3.0, mentre il
requisito minimo di memoria è difficile stabilirlo poichè dipende da tutti i
fattori che lo rendono così altamente configurabile.




