

	Tähän mennessä tapahtunutta:

16.6  	Näin kilpailun Mikrobitissä. Jostain käsittämättömästä syystä posti
	oli toimitattanut sen tällä kertaa osoitteensiirrosta huolimatta
	vielä vanhaan osoitteeseen.

18.6 	Yritin epätoivoisesti saada peliohjeita Neuvosto-Savo purkista.

20.6	Aloitin varsinaisen koodaamisen tilanteen laskurutiinista.

23.6  	Onnistuin saamaan tarkemmat peliohjeet purkista ja sain ne
	tulostettua juuri ennen lähtöä juhannuksen viettoon. 

Viikot 26 ja 27 menivät peliä analysoidessa. Kirjoittelin joitain rutiineja
minigolf-radalla. Monien kirjoitus- ja ajatusvirhen jälkeen sain lopulta
laskettua tilanteet, joista on joko varma voitto tai häviö. Pelautin konetta
itseään vastaan varmistuakseni, että pelitaulukko oli todella muodostettu
oikein.


10.7	Aloitin käyttöliittymän tekemisen. Sain nappuloiden
	tulostusrutiinin ja hieman menua valmiiksi.

29.7	Nappulat saivat varjonsa.

30.7	Kursorin/palikan ohjaus alkoi toimia hiirellä ja joystickilla.

31.7 	Siistin koodia ja nappuloiden siirtorutiini alkoi olla valmiina.

4.8	Lisäsin nappuloiden liikutteluun myös puolueettoman nappulan.

6.8	Yhdistin laskemani pelitaulukot yhdeksi mastertaulukoksi, jossa
	tilanteet on luokiteltu viiden luokan mukaisesti (heti tappio,
	tappio, neutraali, voitto ja heti voitto).

7.8	Omien nappuloiden siirtely- ja koneen päättelyrutiini olivat
	niin valmiita, että pääsin pelaamaan ensimmäiset pelit konetta
	vastaan! Tarjoaa oikein hyvän vastuksen. Kulmat osoittautuivat
	varsin kohtalokkaiksi. Lisäksi kirjoittelin kuvausta pelin
	'tekoäly' puolesta.

9.8  	Koepelasin eri vaikeusasteilla ja säätelin parametrejä leveleitä
	varten.

11.8	Amigalla oli saanut kylmää (sinänsä uskomatonta näin kesällä!) ja 
	sillä oli käynnistymisvaikeuksia, mutta hetken aikaa lämmittyään
	suostui onneksi taas yhteistyöhön. Koko päiväisen koodauksen
	tuloksena koodi oli entistä siistimpää, dokumentoi edistyi ja demo,
	yksinpeli sekä kaksinpeli alkoivat toimia niin kuin pitää.

12.8	Kokopäiväiset koodaustuokiot vievät peliä aina hiukan eteenpäin.
	Nyt vaihtuivat aloitusvuorot aina pelin jälkeen. Koodasin
	näppäimistörutiinia ja nyt peliä voi pelata myös näppäimistöltä.

13.8 	Menu ja voittamisen tutkinta tulivat valmiiksi. Tein myös tekstin
	tulostusrutiinit ja pisteenlaskun. 

14.8	Woodstockia kuunnellessa tein menun päivitystä. Peli sai myös
	hyödyllisen siirtojen peruuttamistoiminnon. Pakkasin taulukoita
	pienempään tilaan sekä muutin alustus ja poistumisrutiineja
	systeemiystävällisemmiksi. 

15.8  	Viime hetken paniikissa sain päähäni siirtyä käyttämään devpacia.
	Siitäpä seurasikin yllättäviä ongelmia. Vasta 10 tunnin intensiivisen
	etsinnän (kahdella koneella ja action replaylla) jälkeen bugi
	löytyi. Virhe löytyi lopulta satunnaislukurutiinista, jossa olin
	käyttänyt muuttujan nimenä r1:stä. Devpac oli tulkinnut tämän
	rekisteriksi (D1). Argh!

16.8 	Korjasin bugin undo-toiminnasta ja lisäsin peliin harjoittelu
	mahdollisuuden. Lisäksi siirsin siirron laskemisen vertical blankin
	ulkopuolelle, jotta näppäimistö toimisi paremmin.

17.8	Visualisoin koneen tekemät siirrot. Nyt peliä on huomattavasti
	selkeämpi palata. Tein myös siirtovinkin. Löytyi kohtalokas
	taulukon ylivuoto. Kävin testaamassa ohjelmaa AGA koneessa.
	Mielenkiintoinen yhteensattuma oli se, että juuri koneen omistaja
	oli aikoinaan ehdottanut MikroBitille ohjelmointikilpailua.
	
18.8  	Kirjoitin dokumentit loppuun ja suljin koko tuotoksen kirjekuoreen
	lähettämistä varten. Oli tullut aika päättää tämä episodi ja jatkaa
	matkaa kohti uusia seikkailuja.

-----

22.8 klo 16:44 Sittenkin ennenaikaista riemua. Palattuani takaisin
	viikonlopun vietosta ja kokeilessani peliä oli järkytys melkoinen.
	Aivan viimeisenä päivänä olin tehnyt muutoksia, joilla oli ikäviä
	sivuvaikutuksia. Olin unohtanut _yhden_ rivin (move d0,suunta_old)
	rutiinista find_pos, sillä seurauksella, että nappulaa ei
	tarvinnut siirtää uuteen paikkaan! Kilpailun kannalta oli myöhäistä
	enää lähettää korjattua versiota. Luvassa oli syvää alakuloa.

27.8	Järkytyksestä ja masennuksesta edes hieman toivuttuani lisäsin tuon
	yhden rivin (samalla oikaisin pari muuta virhettä) ja kokosin
	paketin 'LPELI11E.LHA'. Sen kohtalo jää nähtäväksi.

