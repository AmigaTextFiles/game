Guida per Iniziare Subito:
==========================

Ok tu sei un mago. Per vincere il gioco devi uccidere tutti i maghi
nemici e uccidere o bloccare tutti i generatori nemici.  In più
uccidere qualsiasi mostro nemico vagante.

Il gioco si svolge in turni e ci sono 3 fasi per turno:
1. Fase di Scelta Strategica dell'Incantesimo da Lanciare
2. Fase di Lancio dell'Incantesimo su un Bersaglio Particolare
3. Fase di Movimento delle tue Creature

Le fasi sono più comunemente note come:
1. Fase di Selezione Incantesimo
2. Fase di Lancio Incantesimo
3. Fase di Movimento


Fase di Selezione Incantesimo:
=============================

Ogni mago inizia il gioco con una serie di incantesimi a caso.
A volte possono persino capitare combinazioni tremende!

Ad ogni turno del gioco per prima cosa devi selezionare un incantesimo
da lanciare. 
Se non sai proprio che fare allora seleziona la creatura più
insignificante che hai nella lista degli incantesimi.

Se vuoi informazioni su un incantesimo, punta su di esso e premi "q".

O se sei il tipo maniaco del mouse, seleziona il punto interrogativo
e poi clicca sull'incantesimo. SE CLICCHI SU UN INCANTESIMO SENZA
AVER SELEZIONATO IL PUNTO INTERROGATIVO, ALLORA QUELLO VERRA' SCELTO.

Se vuoi vedere tutti i posti dove puoi lanciare un incantesimo, porta
il puntatore su questo e premi "c".


Fase di Lancio Incantesimo:
==========================

Ok, dopo che tutti i giocatori hanno selezionato i loro incantesimi,
ogni giocatore lo dovrà lanciare.

Il tuo mago sarà evidenziato e dovrai cliccare dove vuoi lanciare
l'incantesimo.  Se premi "c" verranno mostrati tutti i posti dove lo
puoi lanciare.  Comunque alcuni incantesimi hanno un raggio di 0 il che
significa che li lanci automaticamente quando premi il bottone del mouse
indipendentemente della cella cui punta il mouse.  Essi automaticamente
vengono lanciati correttamente.  Comunque la maggior parte degli
incantesimi richiede un bersaglio legale.

Se decidi di non lanciare più l'incantesimo, o se non puoi lanciarlo
(perché qualcuno ti blocca o hai fatto male i tuoi calcoli) allora puoi
annullarlo premendo il Tasto Destro del Mouse.

Bene ! Da adesso sei sicuramente un mago esperto, capace di lanciare
qualsiasi tipo di magia mortale al tuo avversario; quindi passiamo alla
fase movimento.


Fase di Movimento:
=================

Per muovere un mostro, clicca su di esso e questo verrà evidenziato.  Ora
clicca nella celle in cui vuoi muoverlo.  Se finirai i punti movimento il
mostro verrà deselezionato e la sua fase movimento sarà terminata.
Se tenti di muovere un mostro su di un nemico, allora lo attaccherà.
Se tenti di muovere il mostro su un'unità amica, non accadrà nulla (questo
ti impedisce di fase stupidaggini ... accidentalmente).

I mostri di terra devono muoversi un riquadro alla volta cosicché dovrai
cliccare in ogni riquadro uno dopo l'altro.

I mostri che volano sono un altro paio di maniche.  Essi possono muoversi
sino al massimo permesso dai loro punti movimento, in qualsiasi direzione,
in una volta sola.  Non devi cliccare più volte.  Semplicemente clicca
direttamente sulla cella dove vuoi muoverlo.

Queste sono alcune regole fondamentali sul movimento.
1. Se muovi un mostro accanto ad uno nemico verrà ingaggiato da quel
   nemico.  Allora devi o attaccare un qualsiasi nemico adiacente o
   terminare il movimento del tuo mostro.

2. Se muovi accanto ad un oggetto inanimato nemico, come muri o alberi,
   non accade nulla.

3. Se il tuo mostro ne uccide uno nemico allora questi muoverà nel riquadro
   che il nemico (ora) morto occupava e il suo movimento è terminato.  Ma
   può ancora usare un'eventuale arma da lancio.

4. Usa il Tasto Destro del Mouse, per terminare prima il movimento di una
   creatura.

Tu puoi anche puntare su qualsiasi mostro con il mouse e premere
'm' per vedere quanto lontano può muoversi.
'r' per vedere il raggio della sua arma da lancio.
's' per vedere ogni cosa a cui può sparare.
'l' per mostrare la linea visiva.
Qualsiasi tasto numerico, fra '1' e '9', per vedere tutte le cose che
appartengono a quel giocatore.


Non è entusiasmante quanto sia facile questo gioco ?

Più in là scoprirai che si sono varie strategie per far uso dei cadaveri
che verranno disseminati per il campo di battaglia.

Imparerai come usare gli oggetti inanimati a tuo vantaggio.

Con il tempo imparerai come muovere i tuoi mostri seguendo la tattica
migliore e realizzerai che ogni singolo passo fatto da ogni singolo
mostro in realtà non conta ed il tutto è molto strategico.

Con l'esperienza imparerai che c'è una profonda strategia coinvolta nel
determinare quale incantesimo devi lanciare ad ogni turno.  Molte volte
gli incantesimi più ovvi non sono i migliori per la tua situazione.
Vedrai che conta se tu sei in posizione offensiva o difensiva.  Qualche
volta tu ti rifugerai in un angolo quatto quatto per sopravvivere e ciò
richiederà una diversa strategia rispetto a quando sei forte e potente.

Ci sono diverse combinazioni di incantesimi che funzionano splendidamente
insieme.  Qualche volta avrai un incantesimo ma non l'altro ... Aspetterai
sino a che non arriverà ?  O lancerai ciò che hai a disposizione al
momento ?

Ricorda questo:
1. TUTTO CONTA!
2. NIENTE E' SICURO!
3. Il nome del gioco è CHAOS!

Solo perché pensi che stai perdendo non significa proprio nulla.  "Non è
finita sinché non è finita."  Puoi star perdendo senza speranza quando
ti arrivano uno o due magnifici incantesimo che cambiano ogni cosa.
Combina questo con un turno di improvvisa sfortuna di uno dei tuoi nemici
e l'intero gioco potrà cambiare.  Lo so perché l'ho visto capitare
moltissime volte.

Se mai ti capitasse una partita dove qualcuno continua a dirti che è più
numeroso di te di 5:1 e non hai alcuna possibilità di sopravvivere, allora
tu puoi arrenderti così come dirgli: "Finiscimi oppure Chiudi il becco!"
Se è così potente e tu così debole perché non sei ancora morto ?  Se poi
se sei effettivamente così debole, ti ucciderà al turno successivo.  Che
male ti farebbe giocare per altri 10 minuti ?

Una delle ragioni principale per cui non devi mai arrenderti è perché tu
non sai MAI quale incantesimo ti arriverà.  Ce ne sono alcuni incantesimi
DAVVERO potenti e rari nel gioco.  Tu potresti averne uno e vincere con
esso.

Un'altra ragione è che un mago guidato dal computer potrebbe lanciare
qualche stupendo incantesimo che ti aiuti o danneggi il tuo avversario.
Non puoi mai saperlo.

Solo perché le stai dando di santa ragione a destra e sinistra non
significa che hai vinto il gioco.  "Non è finita sinché non è finita."

Un debole avversario che non pensi sia una minaccia per te potrebbe
improvvisamente lanciare una Sovversione sulla più potente delle tue
creature.  Ora il tuo miglior mostro è il tuo peggior nemico!

O qualcuno può avere un incantesimo Nuclearizza e lanciarlo sul tuo
mostro migliore. Ahi.

Ci sono tantissime cose che possono andare male e non rovinerò la sorpresa
elencandole qui.

E non provare neppure a dire che il gioco è troppo facile.  Se è troppo
facile per te allora prova a giocare contro 20 generatori.  Aha.  Non
supererai il turno 10.

O prova a giocare contro 4 maghi nemici.  Ma mettili in una stessa squadra
così non si combatteranno l'un l'altro, ma attaccheranno solo te.  Te ne
daranno a più non posso e lo faranno ridendo !

Divertiti con il gioco.  E quando pensi di essere abbastanza bravo, puoi
sfidarmi a duello.  MUUAAAHAHAHA.

Cordialmente,
JamesConwell@yahoo.com

P.S. Questa è semplicemente la guida per iniziare.  Se vuoi informazioni più
     dettagliate leggi la documentazione.
