     *******************************************************************
    *                                                                   *
   *            ********* CONQUISTA  DELL'UNIVERSO ********              *
    *                                                                   *
     *******************************************************************

                   IMPORTANTE!!!!!!!

Questo programma e'da considerarsi di pubblico dominio; potra'quindi essere
liberamente utilizzato, distribuito, duplicato, modificato, inserito in
raccolte di programmi p.d ecc.
MA SENZA FINALITA' DI LUCRO QUINDI NON PUO' ESSERE VENDUTO.

Nella attuale versione non si sono riscontrati bug, ringraziamo comunque
anticipatamente chi volesse segnalarci dei difetti di funzionamento o anche
chi volesse proporre migliorie o modifiche. (Molto gradita sarebbe una
versione per MS DOS; se qualcuno se la sente....)

Saranno gradite anche segnalazioni di apprezzamento e/o suggerimenti su
eventuali migliorie o modifiche ,possibilmente via posta elettronica o 
cartolina.

Per le segnalazione di errori (?) possibilmente mandate anche la confi-
gurazione della vostra macchina le commodities eventualmente usate e
l'eventuale codice d'errore restituito dal gioco.

Se poi fate voi delle modifiche al gioco, sarebbe gradito mi siano 
segnalate o mi sia comunicato dove reperire i sorgenti modificati.

	    ******** RICHIESTE DI SISTEMA ********

Il gioco richiede alcune delle librerie presenti nella dotazione standard
del S.O. 3.0 e 2.0 , serve inoltre il programma FreeWare DSound (allegato)
E' stato testato sulle seguenti macchine:
Amiga 1200 in configurazione base senza HD.
Amiga 4000/EC30-68881 con 2M CHIP 8M FAST 80M HD 
Amiga 4000/40 28MHz con 2M CHIP 16M FAST 80M HD1 512M HD2

Su UAE ha problemi ad aprire lo schermo di gioco (PAL 640x256x4).

Si suppone possa girare anche su macchine con S.O. 2.0 visto che non usa
funzioni particolari del 3.0 ,va comunque verificato.

Per avere una migliore efficenza conviene farlo girare o su RAM: o su di
un HARD DISK.

            ************  IL  GIOCO  *************

1#
Lo scopo del gioco e' conquistare piu' pianeti degli avversari, in caso di
parita' come numero di pianeti vince chi possiede il maggiore potenziale
bellico (vedremo dopo in dettaglio di cosa si tratta)
La partita ha termine o per esaurimento dei turni o quando un giocatore
riesce ad annientare tutti gli altri.

            ************  GLI OGGETTI ATTIVI  ************

F=nave d'attacco
C=nave da trasporto
D=difesa a terra
P=unita' di produzione

            *********** NAVI DA TRASPORTO *************

Ogni nave da trasporto C  puo' portare 1 unita' di produzione P  oppure
5 unita' da difesa D.
Non si possono fare sulla stessa nave carichi misti o incompleti.
Gli oggetti imbarcati sono inattivi durante il trasporto.
La massima distanza raggiungibile da queste unita' e' di 20 turni; in
pratica puo' raggiungere anche i pianeti piu' lontani.

            ************ PRODUZIONE *****************

Ogni unita' P puo' produrre per ogni turno di gioco:

1 unita' P
5 difese D
1 nave C
2 navi F

una singola unita' P non puo' fare produzioni miste.

            ************ NAVI D'ATTACCO **************

Le navi F servono fondamentalmente ad uno scopo: conquistare i pianeti
avversari. Partecipano inoltre alla difesa del pianeta che le ospita
unitamente alle unita D.
Possiedono una capacita' di spostamento pari a 8 turni, il che consente
loro di raggiungere i pianeti relativamente vicini.

            ************ DIFESE **********************

Le unita' D difendono il pianeta che le ospita. Vengono prodotte molto
piu' massicciamente delle navi F a parita' di produzioni impegnate.

            *********** PIANETI **********************

Sono in numero minimo=10 e massimo=26.
Inizialmente ogni giocatore (anche amiga, se partecipa) possiede un pianeta
dotato di:
5 unita' P
2 navi F 
10 difese D
Con questo materiale si puo' fare ben poco; sta a voi produrre cio' che
serve.
I pianeti che non appartengono a nessuno sono neutrali, si limitano cioe'
a difendersi con le unita' D che possiedono. Non sapete pero' in anticipo
quanto sono armati, lo scoprirete al momento della battaglia.
I pianeti si dividono in 4 classi e la classe determina:
il numero di produzioni impiantabili (da 12 fino a 16)
il numero massimo di difese (da 40 a 80)
nessuna limitazione per le navi.

            ************ POTENZIALE BELLICO **********

Gli oggetti che partecipano attivamente alle battaglie sono le navi F e le
difese D, con un potenziale rispettivamente:

F=3   D=2

l' esito di una battaglia viene calcolato in base al potenziale bellico
dei due contendenti, tenendo presente che viene leggermente avvantaggiato
il pianeta che si difende rispetto a chi attacca. In ogni caso sussiste
una percentuale di casualita' che puo' favorire l' uno o l' altro.

            ************ LANCIO DI UNA FLOTTA ************

Il lancio di una flotta (non piu' di una per ogni pianeta in un turno)
puo' avvenire con 3 tipi di finalita':

1#  attacco ad un pianeta avversario o neutrale; la flotta viene composta
principalmente da navi F, le eventuali navi da carico c arriveranno
a destinazione tutte in caso di vittoria, viceversa non avranno scampo.

2# tentativo di alleanza con un pianeta neutrale.
La flotta sara' formata da 1 o piu' navi da trasporto C, cariche o scariche.
Se il pianeta accetta sara' vostro senza sparare un colpo, viceversa le
vostre navi faranno una brutta fine. Il numero delle navi non influisce
sulla probabilita' di riuscita.
Attenzione!!
Se volete cercare di fare un' alleanza non dovete inviare neppure una
nave da battaglia F.

3# spedizione di rinforzo.
Se inviate una flotta ad un pianeta gia' conquistato ne rinforzate la
dotazione, questo e' spesso determinante nel complesso di una strategia
di gioco. Fate attenzione a non inviare unita' P o D eccedenti lo spazio
disponibile sul pianeta perche' altrimenti andranno perse.

            ************  INIZIO GIOCO  *************

Quando viene lanciato il programma appare una schermata che permette di
scegliere i parametri fondamentali, e cioe':
-numero e nome giocatori (max 4), ognuno di questi puo' essere anche amiga;
a parer nostro se i giocatori sono piu' di 2 la partita diventa molto piu'
ricca di colpi di scena.
-numero pianeti (da 10 a 26);
-numero turni (da 20 a 200); secondo noi 20 turni sono pochi per fare una
bella partita.
A questo punto premendo OK potete cominciare a giocare.

            ************ LA SCHERMATA INIZIALE *********

Quando il gioco ha inizio una finestra appare per chiedervi di confermare
o meno la disposizione dei pianeti: spostatela quanto basta e osservate
l' universo; dovete considerare che un giocatore che abbia diversi
pianeti vicino e' normalmente avvantaggiato. Se siete soddisfatti date
la conferma, viceversa potete tentare una nuova disposizione.
Vediamo adesso in dettaglio come si fa a giocare:
sulla destra troviamo l' universo con i pianeti rappresentati da lettere
colorate; ogni partecipante ha un colore distintivo. Facciamo click col
mouse su uno dei nostri pianeti per visualizzare i dati che lo riguardano
sul lato destro dello schermo ovvero lo status del pianeta.

           ************ STATUS PIANETA ******************

Sono presenti i seguenti dati:

Classe del pianeta
Navi d' attacco
Navi da trasporto
Unita' di difesa
Unita' di produzione inattive (fatele lavorare altrimenti sono guai)

Stato delle unita' di produzione:

Viene mostrato come sono impegnate le varie unita' (nell' ordine)

Produzione navi d' attacco
Produzione navi da trasporto
Produzione difese
Produzione di unita' di produzione

Negli ultimi 2 casi se il numero appare rosso non vi spaventate: serve
solo a segnalare che gli oggetti prodotti eccederanno lo spazio a vostra
disposizione sul pianeta; e' conveniente quindi sfuttare quelle unita'
per produrre altri oggetti.

Vengono inoltre segnalati:

Totale unita' di produzione (tra parentesi il massimo che potete
installare su quel pianeta)
Potenziale bellico totale
Stato flotta (esempio: flotta lanciata verso F)
AUTO LANCIO (se evidenziato e' attiva la funzione di auto lancio)

              ******** MODIFICA DELLE PRODUZIONI ******

Per poter variare la distribuzione il tipo e la distribuzione delle unita'
di distribuzione, basta cliccare sulla finestra 'STATUS PIANETA'.
Si aprira' cosi una finestra con una serie di slider ,uno per ogni tipo
di produzione, variando i quali si puo' variare la distribuzione delle
unita' di produzione. Da notare che verra' impedito di usare piu' unita'
di produzione di quelle disponibili in totale.
Da ricordare di lasciarne qualcuna non usata se si vogliono spedire unita'
di produzione con una flotta (vedi: definizione flotta). 

              ******** STATUS GENERALE ************

Vengono segnalati:

Turno attuale di gioco
Turni rimasti

Giocatore: (Nome)
Pianeti posseduti: (e' quello che conta per vincere)
Potenziale bellico complessivo

             ********* NEXT G *********************

Premendo questo pulsante (o il tasto n) si passa la mano all' avversario.
Fatelo quando avete finito il vostro turno.
Nel caso che in uno dei propi pianeti sia attivo l'auto lancio verra'
seganlato e verra' chiesto conferma del passaggio di mano (vedi AUTO LANCIO).

             ********** LANCIO ********************

Per lanciare una flotta premete lancio (Tasto l), dopodiche' con il
mouse fate click prima sul pianeta di partenza, poi su quello su cui
e' destinata la flotta; apparira' una finestra:

                      Definizione flotta

Con gli appositi cursori potete scegliere:
Numero navi d' attacco
Numero navi da trasporto cariche di difese
Numero navi da trasporto cariche di unita di produzione (ricordate che
si possono trasportare solo unita' inattive)
Numero navi da trasporto scariche

Se un tipo di nave non e' disponibile il cursore relativo non viene
visualizzato.

Il lancio viene automaticamente annullato se:
Il pianeta di partenza ha gia' effettuato un lancio
Il pianeta di destinazione risulta troppo lontano o non raggiungibile
per mancanza di turni
Il pianeta di partenza e di destinazione coincidono.

	    *************  AUTO LANCIO ****************

Premendo Auto L. (tasto A) si attiva/disattiva l'auto lancio di una flotta 
a fine turno per il pianeta selezionato nella finestra 'STATUS PIANETA'.
Per poterlo attivare occorre prima effettuare il lancio che si vuole poi
ripetere nei turni successivi.
Questa funzione fa si che alla fine del turno da quel pianeta verra' ripetuto
il lancio effettuato quando e' stata attivata la funzione sempre che non si
sia gia' fatto durante il turno. 
Se il programma non trovera' sufficenti navi per effettuare il lancio verra'
segnalato chiedendo se si vuol proseguire senza lanciare o si vuol provare
a modificare il lancio. 

            *************  S.FLOTTE *******************

Premendo s.flotte (Tasto f) ogni giocatore puo' visionare, durante
il suo turno di gioco, la condizione delle flotte lanciate. Viene
visualizzata una finestra con una tabella che riporta per ogni flotta
la composizione, il pianeta di partenza, il pianeta di destinazione e 
il turno di arrivo.
Naturalmente non potete usare questo tasto per avere informazioni sulle
flotte avversarie.

            ************* EVENTI ***********************

Alla fine di ogni turno di gioco appare una finestra che mostra gli
esiti delle battaglie, dei tentativi di alleanza e dei rinforzi che
giungono ai pianeti. Premendo eventi (Tasto e) si puo' di nuovo
accedere a questi dati se per esempio durante la precedente lettura e'
sfuggito qualcosa.

            ************** SAVE e LOAD ******************

Siccome la durata di una partita, specialmente se i turni sono molti
puo' prolungarsi parecchio, abbiamo ritenuto  utile dare la possibilita'
di salvare il gioco in corso e di poterlo richiamare a volonta'. Si fa'
uso dei normali requester di amiga.
(Tasto s per salvare, tasto o per caricare) 

		************** New ***************

Questo tasto previa conferma permette di ricominciare da capo un'altra
partita con la possibilita' di cambiare i vari parametri. 

	          ************** (c) ************

Con questo tasto si hanno informazioni riguardo gli autori del programma
versione ,genere di pubblico dominio ecc..

		    ***************************

N.B.: Il tasto M serve per attivare o disattivare gli effetti sonori.

		***** NOTA SULLE TATTICHE DI GIOCO ****

Si consiglia sempre di non avere unita' di produzione inutilizzate.

Nei primi turni conviene non produrre unita' di difesa, poiche' 
tanto gli avversari non vi potranno fare nulla.

Conviene nei primi turni tentare di conquistare il maggior numero possibile
di pianeti vicini con la tecnica delle alleanze, di solito questo e'
determinante ai fini della vittoria finale.

	      ***********   HISTORY   ************

06 ottobre 1996 : Ver. 1.79 
	Prima release pubblica del gioco.
	Rilasciata solo nel Gennaio del 1997 per mancanza collegamento
	su Internet.

	      **** ELENCO FILE DI DISTRIBUZIONE ACCLUSI ***

uniconq		- L'eseguibile vero e propio.
uniconq.info

uniconq.doc	- Manuale del gioco (questo file).
uniconq.info

guerra.snd	- File con il suono per le battaglie.
lancio.snd	- File con il suono per il lancio flotte.
tasto.snd	- File con il suono per la pressione dei tasti.

dsound		- L'eseguibile per suonare i tre precedenti file.
dsound.info
dsound.doc	- Documentazione del programma dsound.
dsound.doc.info

compila        - istruzioni per la ricompilazione dei sorgenti.
uniconq_s.lha  - l'archivio con tutti i sorgenti per poter ricompilare
		 il gioco stesso (compresso con LHA).


             ************* RINGRAZIAMENTI ***************
 
Il principale ringraziamento va a :

 Wouter van Oortmerssen per la creazione del compilatore E v2.1b
che ho utilizzato per realizzare il gioco.

Si ringrazia la LANKY SOFT nella figura di ALESSANDRO FRANCHI per
il debug e test generale, i suggerimenti per le regole e per la scrittura della maggior parte del manuale del gioco.

Si ringrazia Dave Schreiber per la creazione dell'utility DSound freeware
utilizzata per eseguire i vari effetti sonori.

Si ringrazia la Cloanto per la realizazzione di PersonalPaint 6.1
utilizzato per realizzare la parte grafica del gioco. 

Si ringrazia poi in anticipo chiunque decida di tradurre il manuale e/o 
il sorgente e chi avra' il coraggio di convertilo per altre piattaforme.

        ****** L'AUTORE ****

	BIANCALANI PATRIZIO
	VIA FIRENZE 94/D
	50047 PRATO (PO)
	ITALY

	E-mail : P.Biancalani@agora.stm.it

		!!!!!!!!       BUON DIVERTIMENTO	!!!!!!!! 

