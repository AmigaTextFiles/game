@database SWOSEd
@$VER: SWOSEd.guide 1.82 (11.2.99)
@(C) Piotr Bieniek
@author Piotr Bieniek
@index Index

@node Main "SWOS Ed v1.85"
@prev Main
@next Main

                                 @{b}@{u}SWOS Ed v1.85@{uu}@{ub}

                        Copyright © 1999 Piotr Bieniek
                          Detta program är shareware.
                         Alla rättigheter förbehålles.


  @{" Introduktion    " link Introduction}  Vad gör SWOS Ed?

  @{" Krav            " link Requirements}  Fungerar det på min maskin?
  @{" Installation    " link Installation}  Hur installerar jag det på en hårddisk?
  @{" Användning      " link Usage}  Hur använder jag SWOS Ed?
  @{" Copyright-notis " link Copyright}  Upphovsrätts- och registreringsinformation
  @{" Författare      " link Author}  Hur nås författaren?
  @{" Anmärkningar    " link Notes}  Anmärkningar från författaren

  @{" Viktigt         " link Important}  Var vänlig läs detta för att undvika möjliga problem

  @{" Historia        " link History}  Tidigare versioner av SWOS Ed
  @{" Att göra        " link ToDo}  Idéer för framtida releaser
  @{" Problem         " link Problems}  Vanliga problem

  @{" ProPack Clone   " link PPClone}  RNC-packare och dess författare
@endnode

@node Introduction "Introduktion till SWOS Ed"

  @{b}@{u}Introduktion@{uu}@{ub}

  SWOS Ed är en lageditor för Sensible World of Soccer, vilket är ett
mycket bra fotbollsspel. Jag tycket att det är det bästa fotbollsspel med
managerinslag som finns till någon dator. En av dess största fördelar är
mängden data, riktiga lag och spelare från hela världen. Men vissa av dem
är alltför gamla. Till exempel i version 1.1 av SWOS är de polska lagen
från 1993 eller till och med 1992. Tyvärr finns ingen lageditor inkluderad
med spelet, men nu kan du, med hjälp av SWOS Ed, redigera ditt favoritlag
och förändra alla spelares egenskaper etc.

  Finesser i SWOS Ed:
    - Det använder MUI (det är typsnittskänsligt och lätt att använda), och
      multitaskar bra.
    - Använder intern RNC-uppackning (SWOS-datafiler är packade). Du
      behöver inte använda ett externt program för att packa upp filerna.
    - Det kan packa datafiler med hjälp av ProPack eller ProPack Clone
      (ingår).
    - Det möjliggör överföring av spelare mellan lag och lag mellan ligor.
    - Ett användbart flerfilsläge.
    - Det kan skriva ut lagen.
    - Det har utmärkta sökfunktioner.
    - Det är lokaliserat med många översättningar tillgängliga.
@endnode

@node Requirements "SWOS Ed Systemkrav"

  @{b}@{u}Systemkrav@{uu}@{ub}

  SWOS Ed bör fungera på alla Amigor med Kickstart 2.0+ med MUI 3.1 (eller
nyare) installerat i Workbench, och 1MB minne, men eftersom jag äger en
bättre maskin kan jag inte säga det säkert. Jag har testat mitt program på
en A1200/Kickstart 3.0/6MB minne med MUI 3.8.

  Naturligtvis behöver du också ett exemplar av "Sensible World of Soccer".

  SWOS Ed har testats med SWOS 1.0, 1.1, 95/96, EC'96 och 96/97.
@endnode

@node Installation "Installation på HD"

  @{b}@{u}Installation@{uu}@{ub}

  Du kan enkelt installera SWOS Ed på din hårddisk genom att använda det
medföljande installeringsscriptet. Programmet Installer måste finnas
någonstans i din systemsökväg för att det ska fungera.  Det är dock inte
svårt att installera SWOS Ed för hand. Allt du behöver göra är att dra
programmets ikon till den låda du föredrar. Om du vill installera den
här guiden också, gör samma sak med Help-lådan. Gör du inte det kommer du
inte kunna läsa den genom trycka på Help-tangenten. Översättningarna av
programmet finns i Catalogs-lådan, så om du vill kunna köra SWOS Ed på
olika språk måste du kopiera den lådan också.

  Om du vill packa datafiler bör du också installera ProPack Clone i din
C:-katalog. SWOS Eds installeringsskript frågar om du vill göra detta och
hjälper dig att installera ProPack Clone.
@endnode

@node Usage "Att använda SWOS Ed"

  @{b}@{u}Användning@{uu}@{ub}

  @{u}Huvudfönstret@{uu}

  Om du startar SWOS Ed (genom att dubbelklicka på dess ikon) dyker
huvudfönstret upp på skärmen. Det är uppdelat i tre delar kallade:

  @{" Filsektion " LINK File}   @{" Lagsektion " LINK Team}   @{" Spelarsektion " LINK Player}


  @{u}Menyer@{uu}  

  Menyerna är uppdelade i fem grupper kallade: 

  @{" Program " LINK Program}   @{" Lag " LINK TeamMenu}   @{" Spelare " LINK PlayerMenu}   @{" Special " LINK SpecialMenu}   @{" Inställningar " LINK Prefs}


  Var vänlig läs även @{"Viktigt" LINK Important}-delen av denna guide, innan du börjar
använda SWOS Ed.
@endnode

@node File "Filsektion"

  @{u}Filesektion@{uu}

  I "Datasökväg"-rutan måste du ange sökvägen till den låda där
TEAM.???-filerna finns.  Om du till exempel har installerat SWOS på din
hårddisk i lådan "Work:Games/SWOS", ska denna inmatningsruta innehålla
"Work:Games/SWOS/data". När du anger en korrekt sökväg kommer SWOS Ed
automatiskt att söka igenom datafilerna i lådan och visa en lista över
de länder som hittades i filerna. Du kan sedan klicka på det land som du
vill redigera och då kommer datafilen att laddas och packas upp om det
behövs. Under listan finns två mycket viktiga knappar. Om du klickar på den
första av dem, "Spara till RAM:", kommer SWOS Ed att spara datafilen (med
dina ändringar) på RAM:. Du kan sedan kopiera den till rätt låda
manuellt. "Spara till spelet" sparar filen i spelets datalåda och skriver
över orginalfilen. Du behöver därmed inte kopiera filen till någon annan
låda utan kan direkt börja spela med ditt nya uppdaterade SWOS.
@endnode

@node Team "Lagsektion"

  @{u}Lagsektion@{uu}

  Det är här du kan ändra de globala lagparametrarna. Först måste du välja
vilket lag du vill redigera. Efter att ha klickat på popup-knappen kan du
välja ett från den lista som dyker upp. Om du ändrar innehållet i
inmatningsrutan ändrar du det namn laget har i spelet. Under denna ruta kan
du ändra tränarens namn, välja vilken uppställningsform laget har vid
början av matcherna samt ändra dräkternas utseende. Allt bör vara ganska
lätt att förstå utom möjligen de knappar som beskrivs nedan.

"Mönster"-knappen. Denna bestämmer utseendet på spelarnas tröjor.
 Enfärgad - betyder att hela tröjan är Tröjfärg 1.
 Ärmar - tröjorna är Tröjfärg 1 och ärmarna är Tröjfärg 2.
 Lång- och Tvärrandig - tröjorna är randiga i de två tröjfärgerna.

"Division"-knappen ger dig möjlighet att ändra vilken division laget spelar
i. Kom ihåg att inte kan ändra antalet lag som spelar i en division. Om du
till exempel flyttar upp ett lag till en högre division måste du också
flytta ner ett lag, annars kommer SWOS att krascha vid säsongens slut eller
tidigare.

"Laguppställning"-knappen öppnar ett separat fönster, som visar lagets
nuvarande uppställning och de individuella spelarnas positioner på planen.
Du kan ändra positionerna genom att dra en spelares namn till en annan
position. De två spelarna byter då plats. Förändringarna förloras dock om
du ändrar någon spelares nummer. Du kan naturligtvis göra förändringarna
igen.
@endnode

@node Player "Spelarsektion"

  @{u}Spelarsektion@{uu}

  Spelarsektionen är en del av fönstret där du kan ändra de individuella
spelarnas egenskaper. Du kan välja vilken spelare du vill redigera, ändra
hans namn, nationalitet, hudfärg, hårfärg, typ och många andra egenskaper.
Observera att det är omöjligt att ha en spelare med svart hud och ljust
hår. Värdeskjutreglaget har olika funktioner beroende på om du redigerar en
målvakt eller inte. För målvakter måste alla egenskaper sättas till 1,
och värdet visar hur bra en målvakt är. För alla övriga spelare beräknas
värdet automatiskt när du ändrar spelarens egenskaper. Du kan inte ändra
värdet på en utespelare på något annat sätt än att ändra hans egenskaper.
@endnode

@node Program "Menyn Program"

  @{u}Menyn Program@{uu}

    Om      - Visar Om-requestern. Endast för informationsändamål.

    Om MUI  - Visar information om MUI.

    Avsluta - Gissa vad den gör! Jag ska berätta en hemlighet, den
              formaterar inte din hårddisk...
@endnode

@node TeamMenu "Menyn Lag"

  @{u}Menyn Lag@{uu}

    Kopiera      - Kopierar det valda lagets data till det interna
                   lagurklippet.

    Klistra in   - Kopierar lagdata från urklippet till det valda laget.

    Byt          - Byter plats på innehållet i urklippet och det valda
                   lagets data.

    Läs          - Läser in lagdata från en fil (skapad av Spara-valet) och
                   ersätter det valda laget med den inlästa datan.

    Spara som    - Sparar det valda lagets data i en fil som senare kan
                   läsas in med Läs-valet.

    Skriv ut lag - Skriver ut det valda lagets spelare.
@endnode

@node PlayerMenu "Menyn Spelare"

  @{u}Menyn Spelare@{uu}

    Kopiera    - Kopierar den valda spelarens data till det interna
                 spelarurklippet.

    Klistra in - Kopierar spelardata från urklippet till den valda
                 spelaren.

    Byt        - Byter plats på innehållet i urklippet och den valda
                 spelarens data.

    Sök        - Söker efter spelare som passar de egenskaper användaren
                 anger. Det öppnar ett separat fönster kallat "Sök efter
                 spelare". I "Namnmönster"-rutan kan du skriva vanliga
                 AmigaDOS-mönster. Endast spelare vars namn passar detta
                 mönster kommer hittas. Om du till exempel skriver "#?R#?"
                 talar du om för datorn att du vill ha en lista på spelare
                 med bokstaven "R" i namnet.

                 Det finns två listrutor under "Namnmönster"-rutan i
                 fönstret. Här kan du välja nationalitet  och typ av
                 spelare. Punkter markerade med "+" är valda. Alltså, om du
                 vill ha information om svenska målvakter måste du ha "SWE"
                 och "G" valda och alla andra ej valda. "Invertera"-knappen
                 byter läge på alla punkter i listan, alla ej valda punkter
                 blir valda och omvänt.

                 Det finns även en grupp knappar i högra delen av fönstret.
                 Här kan du sätta minimum- och maximumvärden för spelarnas
                 egenskaper. Bara spelare där samtliga egenskaper ligger
                 mellan min och max kan hittas. Till exempel, om du vill ha
                 information om reserver, sätt Nummer min till 12 och
                 Nummer max till 16.

                 Nu finns det bara två knappar kvar. "Sök i minne" söker
                 efter angivna spelare i minnet. Om flerfilsläget inte är
                 aktivt söks bara den aktuella ligans data igenom. Om
                 flerfilsläget är aktivt genomsöks alla ligor som är
                 inlästa i minnet. "Sök i filer" söker efter spelar i alla
                 datafiler från SWOS datasökväg. Du kan se listan över alla
                 funna spelare under "Sökresultat". Du kan också rensa
                 rapporten genom att trycka på "Rensa resultat"-knappen.

    Hitta      - Detta val liknar sökfunktionen. Det försöker hitta spelare
    duplikat     med samma namn i samma datafiler. Du kan till exempel 
                 kontrollera om någon spelare finns flera gånger i
                 datafilerna. Om "Bara efternamn"-rutan är markerad
                 behandlas spelarna "T. SMITH", "TOM SMITH" och "BEN SMITH"
                 som om de hade exakt samma namn. "Kolla nationaliteten"
                 gör att programmet även kollar spelarnas nationalitet.
                 Övriga knappar och deras funktioner är samma som i
                 "Sök"-funktionen.
@endnode

@node SpecialMenu "Menyn Special"

 @{u}Menyn Special@{uu}

 Uppdatera cuplag       - Detta val låter dig enkelt uppdatera lag som
                          spelar i de europeiska cuperna. Uppdatering av
                          cuplag rekommenderas starkt, eftersom om du inte
                          gör detta och spelar en karriär, kommer de
                          utländska lag du möter i cuper att ha gamla lag.
                          Ändra bara lagen i de nationella ligornas
                          datafiler och välj sedan detta alternativ. Gamla
                          spelartrupper i cupdatafilerna ersätts då med de
                          nya. Om någon fil som behövs vid uppdateringen
                          redan är inläst i minnet varnas du om att om du
                          sparar denna till spelet, måste du uppdatera
                          cuplagen igen. SWOS Ed laddar datan från spelets
                          sökväg och vet inget om ändringar du gjort i
                          minnet. I den oregistrerade versionen av SWOS Ed
                          är denna funktion begränsad till att bara fungera
                          med Champions League.

 Uppdatera POOLPLYR.DAT - Detta alternativ låter dig uppdatera filen
                          POOLPLYR.DAT, där data om spelare på
                          transferlistan lagras. Om du inte använder denna
                          funktion kan spelaröverföringar fungera felaktigt
                          och SWOS kan krascha. Det är möjligt att använda
                          denan funktion även med den oregistrerade
                          versionen av SWOS Ed, men du måste då stänga
                          några "störningsdialogrutor" som öppnas under
                          uppdateringen.

                          Varning! Du måste packa POOLPLYR.DAT. Annars
                          kommer SWOS att krascha när du startar din
                          karriär.

 Konvertera grafik      - Denna funktion låter dig ändra spelets grafik.
                          Först måste du ställa in rätt "Grafiksökväg".
                          Om SWOS är installerat på din hårddisk i lådan
                          Work:Games/SWOS, ska du skriva
                          Work:Games/SWOS/grafs där. Då kommer de filer som
                          innehåller spelets grafik att listas nedan. Om du
                          väljer en fil och klickar "Konvertera RAW->ILBM"
                          kan du spara denna data i IFF ILBM-format. Nu kan
                          du starta Personal Paint, Deluxe Paint, eller
                          liknande, ändra grafiken och spara den
                          modifierade bilden i ILBM-format. Om du är
                          registrerad användare av SWOS Ed kan du
                          konvertera tillbaka filen med dina ändringar till
                          RAW-format. Klicka bara på "Konvertera ILBM->RAW"
                          och välj den modifierade ILBM-filen. Du bör inte
                          ändra storlek eller djup för bilden eftersom
                          SWOS Ed då inte låter dig konvertera filen
                          tillbaka till RAW. Ändringar av paletten ger
                          inget resultat i spelet, eftersom
                          färginformationen lagras i SWOS körbara fil, inte
                          i grafikdatafilerna. Konverteringen av spelets
                          grafik har testats med 96/97-versionen av SWOS
                          och verkar fungera mycket bra. Du behöver inte
                          ens packa datafilerna.
@endnode

@node Prefs "Menyn Inställningar"

  @{u}Menyn Inställningar@{uu}

    Flerfilsläge        - Detta gör det möjligt att läsa in flera datafiler
                          i minnet och byta mellan dem utan att förlora
                          ändringar. När det inte är påslaget leder byte
                          till en annan liga till att datan i minnet skrivs
                          över när den nya ligan läses in. Om flerfilsläget
                          är påslaget när du byter liga lagras datan i
                          minnet och går inte förlorad. När du väljer den
                          ligan igen kommer datan inte att läsas från disk
                          igen utan hämtas från minnet och alla ändringar
                          du har gjort finns kvar.

    Grafik              - Om din Amiga har Kickstart 3.0 eller nyare kan du
                          se hur dräkterna ser ut när du redigerar dem.
                          Detta menyval slår av och på det. För att
                          färgerna ska bli rätt måste du köra SWOS Ed på en
                          skärm med minst 16 färger, helst 32 om möjligt.

    Packning            - Om du har programmet ProPack installerat på din
                          hårddisk som "C:ProPack" eller ProPack Clone
                          installerat som "C:PPClone" kan SWOS Ed
                          automatiskt  packa datafiler. "Ingen" innebär att
                          ingen kompression används. "Storlek" betyder att
                          filerna packas med en algoritm som gör dem så små
                          som möjligt. "Hastighet" betyder att filerna
                          packas med en algoritm som gör att de packas upp
                          snabbare. "Hastighet"-packning används i SWOS 1.0
                          och SWOS 1.1. "Storlek"-packning används i
                          senare versioner av spelet.

    Gränssnitt          - "Pop-listor" visar listorna över lag och spelare
                          som vanliga pop-listor i huvudfönstret. Väljer du
                          "Fönster" placeras de i fönster som du kan flytta
                          och ändra storlek på. Vidare, när du väljer ett
                          lag eller en spelare, öppnas fortfarande fönster.
                          Det är mycket mer praktiskt än "Pop-listor" när
                          du bara vill ändra några egenskapsvärden eller
                          flytta några spelare utan att ändra datafilen
                          mycket.

    Spara inställningar - Sparar inställningsfilen. Det sparar sökvägar,
                          om flerfilsläget är på- eller avslaget, samt
                          vilket gränssnittsläge som är inställt. Filen
                          läses in varje gång du startar SWOS Ed.

    MUI-inställningar   - Startar MUIs inställningsprogram. Ändringar du
                          gör i MUI-inställningarna gäller bara för
                          SWOS Ed.
@endnode

@node Copyright "SWOS Ed Upphovsrätt"

  @{b}@{u}Upphovsrätt@{uu}@{ub}

  SWOS Ed är shareware. Detta betyder att du kan kopiera det fritt, ge
det till dina vänner etc, men om du bestämmer dig för att använda det måste
du skicka lite pengar till @{"författaren" link Author}. Du får inte modifiera någon fil
eller kompilera om de körbara filerna.

  SWOS Ed är ett @{"MUI" LINK MUI}-program. @{"MUI" LINK MUI} är Copyright © 1992-96 av Stefan Stuntz.

  SWOS Ed har testats ett tag och har funnits stabilt vid
vardagsanvändning. Författaren kan dock inte hållas ansvarig för förlust av
data eller skador på mjukvara eller hårdvara som kan uppstå direkt eller
indirekt av användning av detta program.

  Jag har arbetat med utvecklingen av SWOS Ed ganska länge nu och jag
måste lägga ner mycket tid på SWOS Eds källkoder när jag vill förbättra
något. Som du antagligen förstår skulle jag gärna vilja ha någon slags
belöning för allt detta arbete. Om du finner mitt program användbart och
gillar att använda det, registrera, snälla. Den oregistrerade versionen har
några av de nya funktionerna avstängda och visar en shareware-påminnelse
när du startar programmet, vilket tvingar dig att vänta ungefär 20
sekunder. Var förstående! Jag drömmer om ett PPC-kort till min A1200...

  För det första, om du bor i Polen kan du registrera dig mycket enklare än
alla andra, som bor i andra länder. Titta i den polska versionen av SWOS Ed
guide för detaljer. Alla icke-polacker, läs om hur ni registrerar er nedan.

  Registreringsavgiften är inte speciellt hög, tycker jag. Tidigare
versioner av SWOS Ed var postcardware och personer som har skickat mig ett
vykort före 20 mars 1997 betalar mindre.

        valuta                                för personer som registrerade
  (endast valutor på                           en postcardware-version av
     listan stöds)          normal avgift       SWOS Ed före 1997-03-20.
 ---------------------     ---------------    -----------------------------
  GBP (Storbrittanien)          10 GBP                   5 GBP
  USD (USA)                     15 USD                   8 USD
  DM  (Tyskland)                20 DM                   10 DM


  Jag tycker att det bästa sättet att skicka pengar är att stoppa sedlar
(inga mynt!) mellan två blad papper (för att undvika att pengarna syns) i
kuvertet tillsammans med registreringsformuläret. Om du inte har någon
e-postadress, var vänlig skicka med ett kuvert adresserat till dig och
frimärken till brevet. Jag skickar registreringsnumret ändå, men du får det
snabbare om du skickar med de sakerna. Jag är inte ansvarig om dina pengar
försvinner på posten. Om du är rädd för det, försök skicka pengarna på
något sätt där du kan få tillbaka pengarna i sådana situationer.

  Du bör få ditt registreringsnummer inom en till åtta veckor. Annars,
kontakta mig så får vi försöka ta reda på vad som hänt. Om du har en
e-postadress och skriver den i registreringsformuläret får du ditt
registreringsnummer snabbare.

  Det är inte tillåtet att sprida registreringsnumret. Ditt nummer kommer
att bli oanvändbart i närmaste version av SWOS Ed om jag får veta att du
har gett bort det till någon.

  Den oregistrerade versionen av SWOS Ed har vissa begränsningar:
    - En shareware-påminnelse öppnas varje gång du startar programmet. Den
      låser SWOS Ed i 20 sekunder.
    - Spelare/Hitta duplikat och Inställningar/Gränssnitt/Fönster i
      menyerna är avslagna.
    - Special/Uppdatera cuplag är begränsad till Champions League. Du kan
      inte uppdatera Cupvinnarcupen eller UEFA-cupen.
    - Special/Konvertera grafik kan konvertera RAW-formatet till ILBM (så
      att du kan se att du kan ändra spelets grafik med hjälp av ett
      ritprogram) men du kan inte konvertera ILBM tillbaka till RAW.
    - Det finns en "störningsdialogruta" du måste stänga när POOLPLYR.DAT
      uppdateras.

  ProPack Clone har skrivits av Paul Quresh, som lät mig skicka med sitt
i SWOS Ed-arkivet. Jag har inga andra rättigheter att distribuera den här
packaren. Du kan läsa mer om detta program i @{"ProPack Clone-delen" link PPClone}
av denna guide.
@endnode

@node Author "Om författaren"

  @{b}@{u}Om författaren@{uu}@{ub}

  SWOS Ed har skrivits av Piotr Bieniek, en 19-årig student från Lodz,
Polen.

  Ett foto av författaren finns i Help-katalogen, sparad i PNG-formatet. En
PNG-datatyp finns tillgänglig på Aminet om du inte har någon tidigare.

  För att kontakta mig, använd någon av dessa sätt:

    E-post:

      adam@chemul.uni.lodz.pl
      bieniek@krysia.uni.lodz.pl

    normal post (Det är också adressen för pengarna!):

      Piotr Bieniek
      ul. 11-go listopada 63 m.27
      91-371 Lodz
      Poland

    Om du vill att jag ska svara, skicka med ett kuvert adresserat till dig
    och frimärken (eller "post coupons" som kan bytas mot frimärken i alla
    länder som är med i Universial Postal Union) till ditt brev.

  Du kan också prova min personliga websida som finns på följande adressen:

      http://www.kki.net.pl/~bieniu
@endnode

@node Notes "SWOS Ed Anmärkningar"

  @{b}@{u}Anmärkningar@{uu}@{ub}

  Huvuddelen av SWOS Ed är skrivet i C men det finns också rutiner skrivna
i assembler för bättre prestanda. Det tog mig ungefär 10 dagar att skriva
den första versionen av detta program och det var bara möjligt eftersom
MUI tar hand om all input från användaren, så jag hade mycket mindre arbete
att göra än om jag hade använt gadtools.library. För att designa fönstret
använde jag MUI Builder 2.2. Numera är SWOS Eds naturligtvis källkod helt
förändrad jämfört med den första versionen. Källkoden är 283 KB och den är
uppdelad i 11 moduler.

  När jag satt framför tangentbordet och monitorn lyssnade jag på kassetten
"Elf" av Varius Manx, så man kan säga att deras musik drev på mitt arbete.

  Jag skulle vilja tacka ett antal personer. Först, tack till Piotr
Cieniak. Han är min vän från skolan och han var den som först föreslog att
jag skulle skriva en lageditor för SWOS. Hälsningar går också alla flickor
jag känner. Om jag inte kände dem skulle mitt liv bara vara en skugga av
vad det är nu.

  Tack till Jeff Crawford för att han var en av de första användarna av
SWOS Ed och för att ha rättat den engelska versionen av denna guide. Nu
liknar den det engelska språket mycket mer än den gjorde i början.

  Tack också till Russell Eyre för att han var den första person som
skickade mig ett vykort och till David Chan för att han var den förste som
skickade pengar.

  Tack till Aitortxu Garcia (RiPP/GoBLinS9 för hjälp med att undersöka
datafilernas format. Tack vare honom är datafiler sparade av SWOS Ed mer
kompatibla med de ursprungliga.

  Ytterligare en person att tacka: Paul Qureshi, skapare av ProPack Clone,
som löste problemet med att packa datafilerna.

  Jag sänder också hälsningar till alla mina vänner.
@endnode

@node Important "Viktigt"

  @{b}@{u}Viktigt@{uu}@{ub}

  SWOS Ed 1.4 stöder redigering av cuplag. Denna funktion har dock många
begränsningar. Om du inte vill ha problem läs noga vad du kan göra och vad
du inte får göra.

  Du får inte:
    - Byta plats på två cuplag.
    - Klistra in ett lag från en liga i stället för ett cuplag från en
      annan liga.

  Du kan:
    - Uppdatera cuplags lag. Du kan till och med använda lagurklippet för
      det.
    - Ersätta cuplag med ett annat lag från samma liga, men du måste först
      byta plats på de två lagen i ligadatafilen.

  Rutinerna för lagurklippet är omskrivna i SWOS Ed 1.4. Det har många
fördelar men de tidigare rutinerna var säkrare. Använd bara lagurklippet om
du verkligen behöver det. Denna anmärkning gäller bara lagurklippet. Du kan
använda spelarurklippet utan restriktioner.

  Det säkraste sättet att uppdatera cuplag är att ändra lagen i de
nationella ligornas filer och sedan använda funktionen
Special/Uppdatera cuplag från menyn.

  Om du inte vill att SWOS ska krascha får du inte:
    - Ändra antalet lag som spelar i en division. SWOS Ed 1.8 kontrollerar
      detta innan en fil sparas och låter dig inte spara filen du har
      ändrat antalet.
    - Ändra cuplag så att du bryter mot reglerna beskrivna ovan.
    - Spara den engelska datafilen och POOLPLYR.DAT opackade till spelet.
      Dessa filer är opackade för stora för SWOS och spelet kraschar när
      det försöker ladda dem.

  Om du inte vill att SWOS ska krascha måste du:
    - Spara alla datafiler du har modifierat till spelet och sedan
      uppdatera cuplag och POOLPLYR.DAT (med hjälp av Uppdatera cuplag och
      Uppdatera POOLPLYR.DAT från Specialmenyn).
    - Ladda in alla de uppdateringar du gjort med versioner av SWOS Ed
      tidigare än 1.8 i SWOS Ed 1.8 och spara dem till spelet (du behöver
      inte ändra något).
      Varning! Dessa gamla uppdateringar måste ha rätt antal lag i alla
      divisioner. Annars kommer SWOS ändå att krascha.
@endnode

@node History "SWOS Eds historia"

  @{b}@{u}Historia@{uu}@{ub}

      Version 1.0 (17.1.96) - Första release.

      Version 1.1  (5.3.96)
        - Stöd för datafiler från SWOS 95/96.
        - Möjlighet att överföra spelare mellan lag.
        - Möjlighet att överföra lag mellan länder
        - Flerfilsläge tillagt. Du kan läsa in flera ligor i minnet på
          samma gång och byta mellan dem utan att förlora några ändringar.
        - Inställningsfil som lagrar din datasökväg och om flerfilsläget är
          påslaget.
        - GUIet något omdesignat (bugfixat).
        - Många förändringar i den interna programstrukturen som användaren
          troligen aldrig kommer att märka. Nu är programmet verkligen
          objektorienterat.
        - Förbättrad dokumentation.

      Version 1.2  (2.4.96)
        - GUIet betydligt omdesignat.
        - Lokalisering tillagt. Engelska, polska och holländska språken
          tillgängliga.
        - Redigering av spelares nummer tillagt.
        - Sortering av spelare när filer sparas tillagt. Olika typer av
          spelare blandas inte efter inläsning i SWOS.
        - Liten bugfix när samma fil laddas från olika sökvägar.

      Version 1.3  (7.6.96)
        - Skapandet av GUI omskrivet. Nu fungerar programmet bättre med MUI
          v3.
        - Grafisk visning av dräkter tillagt (OS3 krävs).
        - Packning av filer mha ProPack tillagt (du behöver naturligtvis
          ProPack-programmet).
        - Norska and tyska översättningar tillagda.

      Version 1.4 (4.8.96)
        - Inläsning och sparning av enskilda lag.
        - Möjlighet att redigera cuplag tillagt men det har många
          begränsningar (läs @{"Viktigt" LINK Important}-sektionen av denna guide).
        - Utskrift av lag.
        - Funktion för sökning efter spelare tillagt.
        - Rutinerna för lagklippboken omskrivna. Nu kan du byta vilken
          division laget ligger i med hjälp av Lag Kopiera/Klistra in/Byt.
        - Dynamic Object Linking tillagt. Alla delar av GUIet skapas bara
          när de verkligen behövs, så de använder mindre RAM än tidigare.
        - Många förändringar i GUI. Speciellt betydande förändring i
          spelarlistan.
        - Små bugfixar. Ibland lämnade inte SWOS Ed i från sig allt
          allokerat minne.
        - Tysk översättning tillagd.

      Version 1.5 (29.10.96)
        - Redigering av laguppställning tillagt.
        - Nu kan du ändra vilken division laget ligger i genom att bara
          klicka på en knapp.
        - Interna förändringar.

      Version 1.6 (15.3.97)
        - Avkodning av registreringsnummer och en sharewarepåminnelse
          tillagt.
        - Funktion för att hitta samma spelare tillagd. (endast reg.)
        - Nu kan du ha listorna med lag och spelare i vanliga fönster. Du
          kan flytta dem, ändra storlek på dem osv. Det är mycket
          användbart om du ofta arbetar med olika lag och spelare.
        - Om du väljer Sök i filer och någon av filerna saknas i SWOS
          datasökväg kan du nu avbryta sökandet.
        - Några små buggfixar. Denna version är mer stabil jämfört med
          tidigare.

      Version 1.61 (26.8.97)
        - SWOS Ed 1.6 kunde krascha på 040- och 060-processorer, när
          datacacharna var påslagna. Samma gälde för ProPack. SWOS Ed
          1.61 tömmer cacharna vid behov och slår av dem temporärt innan
          ProPack startas.

      Version 1.62 (20.9.97)
        - Stora förändringar i de rutiner som visar lagens dräkter.
          Ommappningsrutinen är omskriven i assembler, så den är ungefär
          dubbelt så snabb som förut. Den nya rutinen kräver mindre data
          för att göra samma jobb som den förra versionen gjorde, vilket
          gör den körbara filen cirka 6KB mindre. Bitmap-manipulationer
          görs på ett mer systemvänligt sätt.
        - Förändringar av inbyggda engelska strängar. Motsvarande
          strängar har även ändrats i den svenska översättningen. Till
          exempel har valet "Hitta samma" döpts om till "Hitta duplikat".

      Version 1.7 (25.11.97)
        - Du kan nu ändra spelets grafik med hjälp av SWOS Ed och ett
          ritprogram (till exempel Personal Paint eller Deluxe Paint).
          Programmet konverterar data mellan SWOS interna format (kallat
          RAW) och IFF ILBM-formatet som kan läsas av nästan alla
          grafikprogram. (Denna funktion är fullt funktionell endast i
          den registrerade versionen)
        - Du kan enkelt uppdatera cuplag med hjälp av menyvalet
          Special/Uppdatera cuplag. Detta bör lösa huvuddelen av
          kraschproblemen i samband med uppdatering av cuplag. (Denna
          funktion är fullt funktionell endast i den registrerade
          versionen)
        - Det finns information om i vilken division ett lag spelar i
          direkt i laglistan. Du behöver inte välja ett lag för att kolla
          detta.

      Version 1.8 (16.1.98)
        - Bättre och SWOS-kompatibelt sätt att sätta spelares värden.
        - Du kan uppdatera filen POOLPLYR.DAT nu (fullt funktionell endast
          i den registrerade versionen).
        - SWOS Ed kontrollerar antalet lag som spelar i de olika
          divisionerna. Om du har ändrat något (du får inte göra detta),
          låter SWOS Ed dig inte spara filen.
        - Mindre förändringar som bör förbättra kompatibiliteten för data
          skapad av SWOS Ed med SWOS ursprungliga data. Nu bör SWOS inte
          krascha all (om du inte bryter mot reglerna som beskrivits i
          denna guide).

      Version 1.81 (14.6.98)
        - SWOS Ed ger bekräftelse om en fil kunde sparas.
        - Programmet frågar nu om du verkligen vill avsluta SWOS Ed. Detta
          innebär inga fler dataförluster.
        - Användbar information lagras i datafilens filkommentar.

      Version 1.85 (10.2.99)
        - SWOS Eds körbara fil något ändrad för att möjliggöra användande
          av ProPack Clone av Paul Qureshi för att packa datafiler.
        - Ändrade installeringsskriptet. Det frågar nu om det ska
          installera ProPack Clone.
@endnode

@node ToDo "Att göra i SWOS Ed"

  @{b}@{u}Att göra@{uu}@{ub}

  De flesta av de förbättringar som diskuteras nedan kommer troligen bara
att vara tillgängliga i registrerade versioner av SWOS Ed, men vissa av dem
(till exempel buggfixar) kommer att vara tillgängliga även i oregistrerade
versioner.

  Jag tycker det skulle vara trevligt att översätta SWOS Ed till andra
språk. Om någon känner för att översätta strängarna i programmet och den
medföljande dokumentationen till något annat språk, kontakta @{"mig" LINK Author}.

  Jag vill gärna höra alla förslag eller kommentarer du kan ha om mitt
program. Skicka dem till @{"mig" LINK Author} nu!
@endnode

@node Problems "Problem med SWOS Ed"

  @{b}@{u}Vanliga problem@{uu}@{ub}

  F: Vad är MUI och varför kan jag inte köra SWOS Ed utan det?

  S: MUI är ett system för att skapa snygga, typsnittskänsliga och
     lättanvända grafiska användargränssnitt. Jag tycker alla Amiganer
     borde använda det! Du kan ladda ner util/libs/mui38usr.lha från
     Aminet. För en mer detaljerad beskrivning av MUI, se @{"MUI" LINK MUI}-sektionen
     av denna guide.


  F: Jag har diskettversionen av SWOS. Hur kan jag installera det på en
     hårddisk? Mitt problem är att när jag försöker spara en opackad
     datafil skapad av SWOS Ed är disketten för full.

  S: Installera ProPack Clone och packa datafilerna. Det bör lösa alla
     problem. Om du inte vill göra detta kan du lösa problemet genom att
     installera SWOS på hårddisken.
     
     Min HD-installer för SWOS bör finnas på Aminet som swoshd.lha i
     game/patch. Om du inte har en hårddisk (varför inte???) kan du skapa
     utrymme genom att radera följande filer från SWOS disk 2:

     TEAM.080, TEAM.081, TEAM.082, TEAM.083, TEAM.084, TEAM.085.

     Dessa filer innehåller data om landslagen, så du kommer inte att kunna
     spela till exempel VM.


  F: När jag försöker redigera de engelska lagen eller uppdaterar
     POOLPLYR.DAT får det SWOS att krascha. Vad kan jag göra för att komma
     runt detta?

  S: Engelska ligans datafil är den största och när den är opackad är den
     ungefär tre gånger så stor som när den är packad! Det är skälet till
     att spelet kraschar. Den opackade filen är större än SWOS interna
     buffert och spelet kan inte läsa in den. Samma problem uppstår med
     filen POOLPLYR.DAT. För att få spelet att fungera måste du packa om
     filen med det externa programmet ProPack. Allt kommer då att fungera
     fint.


  F: Vad kan jag göra för att uppmuntra författaren att skriva nyare
     versioner av SWOS Ed?

  S: Det är mycket enkelt. Sänd honom ett trevligt vykort, förslag,
     acceleratorkort till hans A1200, miljoner dollar, dyra bilar, etc.


  Läs även @{"Viktigt" LINK Important}-delen av denna guide.

  Om du fortfarande inte vet hur du ska lösa dina problem, prova att besöka
min hemsida (se @{"Författare" LINK Author}). Om du inte hittar en lösning där, skicka e-mail
till mig.
@endnode

@node MUI "Magic User Interface"

                          This application uses


                        MUI - MagicUserInterface

                (c) Copyright 1993/96 by Stefan Stuntz


MUI  is  a system to generate and maintain graphical user interfaces.  With
the  aid  of  a  preferences  program,  the  user of an application has the
ability to customize the outfit according to his personal taste.

MUI  is  distributed as shareware.  To obtain a complete package containing
lots  of examples and more information about registration please look for a
file  called  "muiXXusr.lha"  (XX  means the latest version number) on your
local bulletin boards or on public domain disks.

          If you want to register directly, feel free to send


                         DM 30.-  or  US$ 20.-

                                  to

                             Stefan Stuntz
                        Eduard-Spranger-Straße 7
                             80935 München
                                GERMANY

@endnode
@node PPClone "ProPack Clone och dess skapare"

  @{b}@{u}Vad är ProPack Clone?@{uu}@{ub}

ProPack Clone (PPClone) är ett program som kan komprimera filer i ett
format som är kompatibelt med ProPack, en komprimerare skriven av Rob
Norton Computing. Denna packare användes för många kommersiella spel
under ett antal år. SWOS var ett av de sista som använde ProPack.

Eftersom den sista versionen är daterad 1993 och det inte verkar finnas
något lagligt sätt att skaffa detta program längre beslöt jag mig för
att skriva min egen klon av det. Jag gjorde detta med det enda syftet att
låta folk redigera sina SWOS-datafiler. Jag vet att många (inklusive jag
själv) anser att SWOS är den bästa fotbollssimulatorn någonsin och det är
trist att inte ha de senaste lagen till det.

Därför beslöt jag mig för att låta Piotr Bieniek släppa PPClone som en
del av detta utmärkta SWOS Ed-paket.

Observera att jag inte på något sätt försöker tjäna finansiellt på
PPClone, inte heller vill jag att det ska användas till något annat än att
packa SWOS datafiler. Det finns mycket bättre packare som Public Domain
nuförtiden, så det bör inte finnas något skäl att använda PPClone för
något annat.

  @{b}@{u}Upphovsrätt@{uu}@{ub}

Paul Qureshi innehar upphovsrätten till PPClone ((C) 1999). Det är gratis
men får endast spridas tillsammans med det fullständiga SWOS Ed-paketet av
Piotr Bieniek. Det får endast användas för att komprimera redigerade
datafiler för användande med ett originalexemplar (inte piratkopierat)
av SWOS.

Varken Piotr eller jag tar något som helst ansvar för vad detta program
kan göra, varken skadligt eller annat. Det bör dock fungera utan problem.

  @{b}@{u}Om författaren@{uu}@{ub}

Jag studerar förnärvarande datavetenskap vid University Of Portsmouth. Jag
äger en A4000 060, PicassoIV, CDR och en stor, fin 17 tums skärm, samt en
massa andra prylar. Jag jobbar just nu på en mjukvarudrivrutin för Warp3D,
Amigornas standard för 3D-grafik

Jag gillar att lyssna på Pulp när jag programmerar i C (SAS) och assembler
(Devpac3).

Min adress är:

snigelpost:
	Paul Qureshi
	418 Copnor Road
	Portsmouth
	England
	PO3 5EW

e-post:
	paul@mc68k.demon.co.uk

Min webbsajt, tillägnad programmering av 3D-grafik på Amigan, finns på:

www.mc68k.demon.co.uk

  @{b}@{u}Pauls syn på Amiga och piratkopiering@{uu}@{ub}

Först laddades PPC Quake upp på Aminet. Mitt favoritspel är nu i stort
sett dött på Amigan på grund av att någon beslöt sig för att piratkopiera
det.

Sen stoppades Shadow Of The Third Moon 2 på grund av dålig försäljning
orsakad av piratkopiering (20 000 exemplar såldes totalt i hela världen).

Det gör mig verkligen ledsen att det finns människor som efter allt Amigan
har gått igenom fortfarande piratkopierar mjukvara. Alla som har en maskin
som kan göra Quake i en hyfsad hastighet älskar uppenbarligen sin Amiga.
Annars skulle de inte ha lagt ner en så stor summa pengar på den. Varför
kan dessa människor inte betala för sin mjukvara, utan måste i stället döda
Amigan?

Jag hoppas att alla som använder PPClone har ett originalexemplar av SWOS.

Piratkopiering på Amigan - Snälla, gör det inte!

@endnode

@node Index "SWOS Ed Index"
@prev Index
@next Index

  @{b}@{u}Index@{uu}@{ub}

  @{" Anmärkningar    " link Notes}  Anmärkningar från författaren
  @{" Användning      " link Usage}  Hur använder jag SWOS Ed?
  @{" Att göra        " link ToDo}  Idéer för framtida releaser
  @{" Copyright-notis " link Copyright}  Upphovsrätts- och registreringsinformation
  @{" Författare      " link Author}  Hur nås författaren?
  @{" Historia        " link History}  Tidigare versioner av SWOS Ed
  @{" Installation    " link Installation}  Hur installerar jag det på en hårddisk?
  @{" Introduktion    " link Introduction}  Vad gör SWOS Ed?
  @{" Krav            " link Requirements}  Fungerar det på min maskin?
  @{" Problem         " link Problems}  Vanliga problem
  @{" ProPack Clone   " link PPClone}  RNC-packare och dess författare
  @{" Viktigt         " link Important}  Var vänlig läs detta för att undvika möjliga problem
@endnode
