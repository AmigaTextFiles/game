VULCAN SOFTWARE LIMITED
i samarbejde med
MARBLE EYES
præsenterer

G E N E T I C  S P E C I E S
Amiga-cd-rom


INSTALLERING TIL HARDDISK
------------------------
Genetic Species kører fint fra cd'en og kræver ikke en
harddisk-installation, men du er nødt til at installere diverse
biblioteksfiler fra 'Install'-kataloget, afhængigt af din
computer-opsætning.


GRAFIKKORTEJERE
---------------
Hvis du har et grafikkort, bør du installere RTG-systemet. Det vil
placere diverse filer i 'libs'-kataloget på din harddisk, og når du starter
Genetic Species, vil du have mulighed for at vælge mellem forskellige
skærmmodi fra RTG-dialogboksen.


AHI-LYDSUPPORT
--------------
Genetic Species gør brug af AHI-lydsystemet som giver flere lydkanaler
og stereoeffekter (selv uden et lydkort). Dette bør installeres før du
starter Genetic Species.


PICASSO 96-EJERE
----------------
Hvis du har et Picasso-grafikkort, er der et installationsprogram som
vil lægge de fornødne biblioteker ned på din harddisk. Da du har et
Picasso-kort, har du ganske givet også have de krævede filer, så tjek at
installationsprogrammet ikke lægger ældre filer på harddisken.


CD-MUSIK
--------
Genetic Species indeholder superb cd-musik som afspilles under
spillet, og for at få det bedst mulige lydresultat bør du sikre dig at
cd-rom-lydudgangen er forbundet til et godt stereoanlæg og at der er skruet
op for lydstyrken! Genetic Species bruger også Amigaens lydudgange til
lydeffkterne i spillet.


DET FØRSTE INDTRYK
------------------
Når du har installeret de forskellige biblioteksfiler, kan du starte
Genetic Species ved at dobbeltklikke på dets ikon på cd'en.

Først kommer en sekvens som viser hvem der har lavet spillet, dette er
vores mulighed for at vise dig hvem 'alle de hårdtarbejdende folk' som har
brugt mange søvnløse nætter på at give dig Genetic Species, er. For at
hoppe over denne sekvens kan du blot trykke venstre museknap.

Læn dig nu tilbage og fryd dig over den fantastiske 3D-modellerede
intro-animation som sætter atmosfæren til det som følger, og giver dig et
indtryk af den aktuelle situation i Genetic Species-verdenen. Du kan
afbryde intro-animationen ved at trykke på en af museknapperne. Bemærk at
intro-animationen ikke gør brug af grafikkort.


INDSTILLINGER
-------------
Efter intro-sekvenserne vil spilmenuen dukke op. Ved at bruge
piletasterne og Enter-tasten på tastaturet kan du indstille Genetic Species
til at udnytte din Amigas opsætning bedst muligt.

Du har mange muligheder tilgængelige som kan ændre den måde som
Genetic Species fungerer på. Du kan ændre mange elementer, fra
skærmstørrelsen, lydindstillingerne, detaljegraden og styringsmetoderne. På
denne måde kan du snart finde de rigtige indstillinger for at være sikker
på at Genetic Species kører med den bedst mulige hastighed og renhed på dit
system.

Hvis antallet af billeder i sekundet er en vigtig faktor når du vælger
dine indstillinger, kan du angive 'framecount' som banekode, hvorefter en
billedtæller vil blive vist på skærmen under spillet.

Når du er tilfreds med dine indstillinger, kan du gemme dem på
harddisken sådan at næste gang du starter Genetic Species, vil dine egne
indstillinger blive brugt.

Når du er færdig med spilmenuen, så bare vælg 'Frakoble' for at starte
med at spille Genetic Species.


INDSTILLINGSMULIGHEDERNE I DETALJER
-----------------------------------

Vinduesstørrelse

Kontrollerer størrrelsen på det synlige spilleareal. Denne indstilling
har den største indflydelse på spillets hastighed.

Gulv- og loft-detaljegrad

Gulv- og loft-detaljegraden kan sættes til høj, lav eller helt slået
fra. Den laveste detaljegrad giver en hastighedsforøgelse på 10-20% i
forhold til den højeste.

Belysningsfaktor

Er alting for lyst i de mørke grave, eller går solens reflekser ud
over udsynet på skærmen? Forøg eller formindsk belysningen her.

Lyd til/fra

Hvis du vil ændre AHI-modus, kan du slå lyden fra, gå ud af menuen,
ind i lydmenuen igen og slå lyden til. En AHI-dialogboks vil dukke op, og
den vil give dig mulighed for at vælge en ny modus eller forskellige
blandingsfrekvenser. Bemærk: Hvis du slår lyden fra, kan spillet få en
hastighedsforøgelse på 8-20%.

Kanaler

Alt afhængigt af den benyttede AHI-modus kan op til 16 stereokanaler
bruges. Vi vil anbefale dig at bruge AHI-modusen "Paula: DMA 8 bit stereo"
som giver den bedste ydelse på Amigaer uden lydkort, dog vil dette begrænse
lyden til 4 kanaler.

Lydstyrke

Indstil lydstyrken sådan at du balancerer Amiga-lyden og cd-musikken
som det passer dig. Bemærk dog at en for høj lydstyrke kan give
lydforstyrrelser.

Spillerkontrol

Her kan du vælge dine yndlings-tastaturindstillinnger til at
kontrollere BioSkifteren.

Musestyring

Slå musen til eller fra - det kræver vist ikke forklaring, gør det?

Følsomhedsfaktor

Visse mus er mere følsomme end andre, så brug denne
indstillingsmulighed til at kontrollere hvor hurtigt BioSkifteren drejer
når du bevæger musen.

Kontrolmetode

Hvis du bevæger musen til venstre, vil BioSkifteren dreje med uret.
Hvis du ikke finder dette logisk, kan du bruge denne indstillingsmulighed
til at omvende det.

Multitasking til/fra

Hvis du skal have operativsystemet og nogle programmer kørende, så lad
denne kontakt være slået til. Hvis du slår den fra, vil alle programmer
fryse, og spillet vil køre 3-4% hurtigere. Systemet vil fortsætte når du
slår kontakten til igen.

Buffering

Dette er en avanceret indstillingsmulighed til de grafikkortejere hvis
grafikkort virker bedst med enkeltbuffering. På AGA-systemer bør du altid
bruge dobbeltbuffering.


Grafikmodus

En facilitet til grafikkortejere; med denne kontakt kan du tvinge
Genetic Species til at gå uden om RTG og derved bruge AGA. Det har ingen
effekt på AGA-systemer.

Sprogvalg

Vælg dit yndlingssprog her, takket være ATO.

Cd-musik til/fra

Hvis dit cd-rom-drev opfører sig underligt, så prøv at slå cd-musikken
fra.

Ammo-tæller til/fra

Generer disse fantastiske, halvgennemsigtige ammunitionstællere og
helbredsgrafer dig? Så slå dem fra her.

Sværhedsgrad normal/nem

Her kan du vælge skadefaktoren i spillet. Kyllingespillere vil vælge
den nemme indstilling, mens rigtig hårde spillere bør vælge normal.


BAGGRUNDSHISTORIE
-----------------
Siden begyndelsen af det 21. århundrede har multi- og transnationale
selskaber fået mere og mere magt.

Ved slutningen af århundredet var global sikkerhed, handel og
forskning i få hundrede mænds hænder. Industrielle komplekser og
forskningsstationer var blevet oprettet i rummet og på månen hvor forskning
ikke ville blive besværliggjort af miljømæssige og etiske problemer.

På grund af hård konkurrence og sikring af forskningsresultater fik
alle ansatte i selskaberne implanteret kunstige kontrolmekanismer for at
sikre fuldstændig loyalitet. Selskaberne konkurrerede frit, og konflikter
mellem selskaberne startede ofte lokale krige, udkæmpet overalt i
solsystemet, inklusive Jorden. Resultatet blev at resten af menneskeheden
blev holdt som gidsler.

Da det 22. århundrede begyndte, blev en undergrundsalliance startet
mellem lande som i hemmelighed søgte at underminere selskabernes magt.
Denne alliance blev kendt som ModstandsBevægelsesAlliancen (M.B.A.), men
deres styrke var utilstrækkelig i forhold til selskabernes magt, og intet
blev udrettet før noget væltede magtbalancen. Det skete i 2208.


I DAG
(M.B.A., internt memo)
----------------------
Tilsyneladende blev Nepential-forskningslaboratorierne på den anden
side af Magnus-krateret ramt af en ukendt kraft. Observationer pegede på
intense terrænkampe omkring basen, i hvilke mindst tre selskaber var
involveret. For to dage siden syntes kampen at tage af, men indtil videre
har det ikke været muligt at finde ud af hvilket selskab der har vundet.
Dagen igennem har vi holdt øje med militærtransporter som har flyttet
tropper og ladninger fra den tilbageværende månestation,
Cantex-forsyningsstationen. Kilder har informeret os om at målet var
Atlas-mineasteroiden som er i kredsløb om månen.


Atlas-mineasteroiden
--------------------
Atlas-mineasteroiden er for tiden ved at blive omlagt til et normalt
rum-fort, armeret med højenergi-rumvåben. Det vides ikke hvilket formål
denne omlægning har, men vi har en mistanke om at det kan blive en trussel
for Jorden. Den nylige alliance mellem de tilbageværende militærselskaber,
Nepentian-forsvarstreenigheden og Lantaz Milsec (som ejede den ødelagte
månebase), giver grund til bekymringer om en forestående katastrofe.

I går blev 2 ud af 3 måne-militærbaser tilintetgjort i noget der kunne
ligne uheld med lagre af atomvåben, men vi tror at de var selvdestruerende
hændelser rettet mod en ukendt, fjendtlig angriber.

Vi søger desperat efter information om den aktuelle situation!


Begyndelse på M.B.A.-transmission
---------------------------------
I nogle år, inden for de mange selskabskomplekser, har vi udviklet
prototyper af 'BioSkifteren'. Denne mobile enhed er i stand til at overtage
kontrollen med mennesker, cyborgs og droider gennem deres elektroniske
implantationer.

Vi har netop aktiveret en af BioSkifterne inde i
Cantex-forsyningsstationen hvor hoveddelen af tropperne og forsyningerne
bliver sendt ud i rummet.

Lad os håbe at vi får de nødvendige informationer.

Slut på transmission


BIOSKIFTER-KLARGØRELSE
----------------------
Du er den første BioSkifter som bliver aktiveret i
Cantex-forsyningsstationen.

Så snart at dine monterede kameraer aktiveres, vil det forstyrrede
billede klare op og præsentere dine omgivelser som et
3D-'førstepersons'-perspektivudsyn.


MISSIONSFORMÅL
--------------
Plottets fremadskriden i Genetic Species er bilineær, det vil sige at
du skal færdiggøre forskellige missioner før du kan fortsætte til de næste
baner, men måden hvorpå du udfører dine missioner, er helt op til dig selv.
Vær meget opmærksom på dine missionsbeskrivelser, vær årvågen og tag intet
for givet.


DINE OMGIVELSER
---------------
3D-miljøet præsenteres i en storslået texture-mapped og lyskildefølsom
stil som straks giver dig en god fornemmelse af dine omgivelser.

Banerne i Genetic Species er delt ned i platforme, og hver platform
forbindes af liftterminaler som du frit kan tilgå. Dette design er meget
nyttigt til at forlade hele sektioner hurtigt i tilfælde af at banen
destrueres, eller i situationer hvor antallet af fjender er alt for stort.


INVENTAR OG REKVISITTER
-----------------------
Undervejs i banerne vil du støde på meget interaktivt inventar, såsom
døre og skabe som kan åbnes og lukkes, selvom nogle først skal låses op ved
hjælp af håndtag eller nøglekort.

Computerterminaler findes forskellige steder på banerne, og her kan du
ændre på spillets indstillinger.

Der er også skjulte BioSkiftere som kun kan ses af dig og er placeret
af M.B.A. Aktiver dem (ved at gå igennem dem), og de vil lagre din aktuelle
position. Dette er meget nyttigt hvis du 'dør', idet du så vil starte fra
den sidst lagrede position.

Såvel som hemmelige passager og mange andre arkitektoniske
besynderligheder er der diverse objekter, lige fra eksploderende tønder til
energi-malstrømme. Nogle skal du holde dig fra, mens andre, fx
malstrømmene, kan bruges til at få mere energi. De fleste objekter kan
styres, samles op eller udslettes, men handl klogt da mange objekter kan
hjælpe dig på din mission.


PERSONER
--------
Der er mange interessante og frygtindgydende fjender i Genetic
Species, lige fra mekanikere til ansigtsknusere, og hver fjende er unik og
har sine egne evner, svagheder og våben og skaber derved hver sin egen form
for trussel.


KUNSTIG INTELLIGENS
-------------------
Dette afsnit er skrevet for at give spilleren af Genetic Species et
indblik i strukturerne til kunstig intelligens og fjendernes modstand, for
at give en ordentlig og mere balanceret udfordring. Mange timer er gået med
at udvikle intelligensstrukturerne som definerer personlighederne og
opførslerne af væsenerne i forskellige situationer.

Når en bane klargøres, vil alle fjender blive sat i en 'luske'-modus.
I denne modus vil fjenderne vandre frit omkring på banens område mens de
søger efter indtrængere. Hvis spilleren laver nogen form for lyd, for
eksempel affyrer et våben inden for høreradius, vil fjenden bemærke dette,
og mens den beregner den nemmeste vej til lydens oprindelse vil den bevæge
sig nærmere for at undersøge sagerne. Generelt set er døre ikke et problem
for fjender, så længe at de kan åbnes og/eller låses op af den aktuelle
fjendetype.

Når spilleren er i kamp, vil nogle fjender råbe efter hjælp og derved
trække alle sikkerhedsenheder fra en vis radius ind i kampzonen, med mindre
at sikkerhedsenhederne allerede er i 'bevogte'-modus.

Når spilleren dukker op i fjendens syn, vil fjenden beslutte sig for
hvad han skal gøre, taget i betragtning niveauerne af aggression, helbred,
skade, mængden af venner til stede og afstanden til spilleren. Med mindre
at fjenden er dødbringende såret eller blot en kujon, vil han gå i
angrebsmodus hvor hans mål er at komme inden for en vis afstand og dræbe
dig.

Hvis du flygter ud af fjendens syn og ikke laver nogen lyd, vil
fjenden fortsætte med at følge den retning den sidst så du var på vej hen.
Den skaber en visuel reference (også kendt som en 'patch') til din sidste
synlige position.

Denne 'patch' kan ændre position mens fjenden jagter dig, men når den
når en blindgyde, vil den begynde at gå tilbage til udgangspositionen af
'patchen' og så gå ud i andre grene af banen for at se om den kan finde
dig.

Til tider kan fjenden beslutte sig for at trække sig tilbage, gå i
panik og løbe væk fra dig. Det kan være en god ide at tilintetgøre
flygtende fjender da de har det med at sladre om din position til
kammeraterne. Dog skal du være opmærksom på at fjenderne vil angribe dig
voldsomt hvis de ikke har en alternativ rute væk fra dig. Husk på dette før
du leder en flygtning ind i en blindgyde.

Som nævnt før passer visse enheder på vigtige områder af banen. De har
en fuldstændig anderledes opførsel som gør dem meget loyale over for deres
post. Det er dog muligt at starte alarmer som vil distrahere dem og få dem
til at gå væk fra deres job, men de er altid meget aggressive når du
invaderer deres område.


BIOSKIFTER-KONTROL
------------------
Da du er en mobil BioSkifter, har du mulighed for at bevæge dig i
enhver retning, dvs. fremad, tilbage og til siden, og at rotere. Du kan
også gå, løbe, se bag dig, betjene udstyr og terminaler, åbne døre, samle
objekter op og affyre våben.


BÆRBAR SONDE-ENHED (B.S.E.)
---------------------------
BioSkifteren har en indbygget Bærbar Sonde-Enhed (B.S.E.) som kan
bruges til to forskellige formål.

For det første kan den vise dig 'hvad fremtiden bringer'. I det
øjeblik du har startet sonden, vil du se hvad den ser, gennem et indbygget
kamera (Det Tredje Øje). Du kan styre B.S.E.'en mens den bevæger sig, ved
at bruge piletasterne til at guide den rundt om hjørner og ned ad
korridorer (dette er meget nyttigt hvis du kun har lidt energi tilbage og
vil se hvad der er længere fremme). Sonden vil kun overleve i cirka 5
sekunder inden forbindelsen afbrydes, og den vil fungere dårligere hvis den
rammer en væg eller en dør. Bemærk at mens du kontrollerer B.S.E.'en, vil
din ubeskyttede værtskrop være sårbar over for fjendtlige angreb.


B.S.E.'EN BRUGT TIL OVERTAGELSE AF VÆSENER
------------------------------------------
Den anden funktion som B.S.E.'en har, er den vigtigste, og dette er
også et integreret element i fuldførelsen af dine missioner.

Hvis du tidligere har frosset en fjende (se Frysning), kan du bevæge
sonden ind i den frosne person. Hvis det lykkes, vil dine Bio-programmer
klargøre en hjernebarksindtrængen gennem væsenets
identifikationsimplantering, og din livskraft vil blive overført til denne
person, hvilket vil give dig kontrol over ham og lade dig blive denne
person.

Sekvensen er hurtig og voldsom, men når det lykkes, vil du kunne se et
glimt af din tidligere værtskrop som falder til jorden mens synsvinklen
ændres.

Overtagelse af andre væsener er afgrørende i visse missioner, for
eksempel kan det være at du skal blive en mekaniker for at betjene et
bestemt stykke maskineri, eller måske ÀÀDenne 'patch' kan ændre position
mens fjenden jagter dig, men når den når en blindgyde, vil den begynde at
gå tilbage til udgangspositionen af 'patchen' og så gå ud i andre grene af
banen foren forsker for at få adgang til sikrede forskningslaboratorier,
eller måske endda en ansigtsknuser for at få en hurtig 'tæt på
gulvet'-flugt fra en frygtindgydende situation.


OPSAMLING AF OBJEKTER OG VÅBEN
------------------------------
Du kan opbevare op til 3 ting (objekter eller våben) ad gangen, og
disse kan tilgås under spillet ved at bruge funktionstasterne F1, F2 og F3.

Standardvåbenet ligger altid på F1.

Når du går over en ting (som kan samles op), vil den automatisk blive
fyldt ned i en af dine tomme lommer. Hvis alle lommer er fulde, og du
ønsker at bytte en af dine opsamlede ting med en ny, så skal du bare stå
over den nye ting og trykke enten F2 eller F3 for at bytte.

Du kan også få information om dit aktive objekt eller våben ved at
holde Help-tasten på tastaturet nede.


VÅBEN
-----
Våbenarsenalet i Genetic Species er et af de mest brutale som noget
Amiga-spil nogen sinde har haft, det indeholder alt fra elektriske
boremaskiner over granatkastere til raketskydere, så du vil aldrig være
helt hjælpeløs når du står over for utrolige odds. Når du overtager
bestemte væsener, får du automatisk adgang til deres våben, men mange våben
ligger også spredt rundt omkring på banen.

Husk på at visse våben kun må bruges af bestemte væsener, så vær
forsigtig og vælg klogt når du overtager et andet væsen.


VÅBEN I DETALJER
----------------
Der er mange våben til rådighed i Genetic Species, men her er en kort
liste over de mest almindelige.

MINIPISTOL
Ammonitionstype: KUGLER
Monteret - Ekstrem skudrate - Larmende

44-PISTOL
Ammonitionstype: PROJEKTILER
Medium skudrate - Standardvåben - Meget ammunition - Larmende

FLECHETTE
Ammonitionstype: METALSPLINTER
Medium rækkevidde - Meget dødbringende - Høj skudrate - Lidt ammunition

TAZER
Ammonitionstype: ELEKTRISKE LADNINGER
Store mængder ammunition - Lav rækkevidde - Frysningsevne - Lydsvag

FLAMMEKASTER
Ammonitionstype: BENZIN
Monteret - Medium hastighed - Lav rækkevidde - Meget ammunition

BRANDØKSE
Nærkamp - Ubegrænset brug

LYDLØS PISTOL
Ammonitinostype: PROJEKTILER
Meget ammunition - Lydløs

LASERMINE
Ammonitionstype: EKSPLOSIVER
Manuel opstilling - Ekstremt dødelig - Bevægelsessensor

FRYSNINGSPISTOL
Ammonitinostype: FRYSNINGSGRANATER
Minimal skudrate - Lav hastighed - Lav rækkevidde - Frysningsevne

LASERRIFFEL
Ammonitionstype: FOTONER
Rammer øjeblikkeligt - Medium rækkevidde - Lang ladningstid

PLASMAPISTOL
Ammonitionstype: PLASMAPILE
Medium hastighed - Medium skudrate

INDUSTRI-BOREMASKINE
Ammonitionstype: Nukleærdrevet batteri
Nærkamp - Det mest dødbringende våben

RAKETSKYDER
Ammonitionstype: EKSPLOSIVER
Monteret - Meget dødbringende - Lidt ammunition

ANGREBSRIFFEL
Ammonitionstype: KUGLER
Høj skudrate - Høj hastighed

HÅNDGRANAT
Ammonitionstype: GRANATER
Langsom skudrate - Meget dødbringende


AMMUNITION
----------
Et våbens blod! Du vil snart lære at lige meget hvor godt et våben er,
så er det ubrugeligt uden ammunition. Ammunition kan samles op rundt
omkring på banerne, men styr dine behov for at bruge det, da der ikke er
noget værre end at blive fanget i en korridor med 6 fuldt armerede droider
som nærmer sig, mens du kun har en kugle tilbage! Så kan du lige så godt
bruge kuglen på dig selv! :)

Visse våben (for eksempel brandøksen) har ubegrænsede mængder ammunition.


FJENDE-INFORMATION
------------------

Sikkerhedssoldat

En normal selskabs-sikkerhedssoldat som bærer en lys, ergonomisk
påklædning som kan modstå få direkte skud. Sikkerhedssoldater vandrer rundt
i korridorerne på basen og skyder mod ubudne gæster med deres .44-pistoler,
og de stopper aldrig op for at stille spørgsmål først. Deres implanteringer
har en lav grad, og de er sårbare over for sondeangreb.

Sikkerhedsofficer

Sikkerhedsofficerer har højere rang og er mere modstandsdygtige,
hurtigere og voldeligere end normale soldater. De bærer opgraderede
ergonomiske dragte og går med .44-automatpistoler. Deres implanteringer er
simple for at bevare den menneskelige intelligens og det menneskelige
initiativ. Vigtige rum kan ofte kun tilgås af sikkerhedsofficerer.

CyberSpejder

Formationen af automatiserede forsvarsstyrker. Svævende nogle
centimeter over gulvet er de dødbringende fjender i øde korridorer på grund
af deres hastighed. Den lille mængde menneskelig kød og hjerne som er
tilbage, er gemt inden i stålhylsteret. Deres implanteringer beskyttes af
ekstra kredsløb, og derfor er det svært at overtage dem uden at dræbe dem.

Ansigtsknuser

Dette genetisk fremstillede væsen har ikke noget officielt navn. Vi
formoder at det er en ny krigsenhedsprototype som er flygtet fra et
laboratorium, og tilsyneladende kan det formere sig uden kunstig hjælp. Som
den perfekte base-angriber er den ekstremt hurtig, og den syre som den
spytter ud, skaber et meget farligt væsen. Den har ingen implanteringer,
men dens genetiske kontrolmekanismer er meget sårbare over for
væsensovertagelser.

Mekaniker

Også kendt som 'beskidte rotter'. Mekanikerne holder basen kørende, de
bærer ingen beskyttelse og deres implanteringer er primitive, men når de
blot ser en indtrængende, bliver de blodtørstige. Hvis du kommer for tæt på
en, vil han prøve at skære dig i stykker med hans brandøkse, så vis ham
nåde og dræb ham. Mekanikere er også nødvendige for at tilgå visse
systemer.

Kommandør

Den øverstbefalende officer på basen er det hårdeste og farligste
menneske som du vil støde på. Han kaster dødbringende granater efter
indtrængende. Visse sikrede områder kan kun tilgås af kommandøren eller
nogen som bærer et kommandør-nøglekort.

Zombie

Zombier er ofre for onde genetiske eksperimenter. Mens de trækker
deres rådnende lemmer rundt, er de langsomme, men også svære at dræbe.
Deres lydløse våben er ikke særlig kraftige, men zombier bliver gerne ved
med at skyde på dig i en evighed. Deres implanteringer har svært ved at
kontrollere den skadede hjerne, og at overtage dem er ofte den letteste
måde at give dem evig fred på.

Gele-mand

Der vides ikke meget om dette bughulevæsen, men gelemanden er endnu en
genetisk skabelse lavet til miljøer med ekstreme lufttryk.

Knæler

Heller ikke dette væsen vides der meget om. Det bærer tilsyneladende
en form for psi-våben.

Mekanoide

Stærke forsvarsenheder som bærer dødbringende flechette-pistoler. 90%
af deres kroppe er blevet mekaniseret og armeret for at kunne absorbere en
enorm belastning. Deres implanteringer er stærke, og et B.S.E.-angreb uden
frysning vil efterlade dem alvorligt sårede. Bemærk at de kun er beregnet
til krigsførsel og derfor ikke kan håndtere fine objekter såsom nøglekort
og små våben.

Forsker

Forskningspersonellet i laboratorierne. De bærer ingen beskyttelse og
har svage våben. Deres implanteringer er ikke designet til at afvise
sondeangreb, så de kan let overtages. Visse områder kan kun tilgås af
forskere.

Stormtropper

Aggressive kommandotropper, specielt trænet til at lokalisere og dræbe
indtrængere. Standardvåbnet er laserriflen som de lykkeligt vil bruge til
at snigmyrde dig. Deres armering er let for at muliggøre maksimal
bevægelighed, og deres implanteringer er af mellemgrad.

Kamæleonsoldat

Huden på kamæleonmanden er blevet ændret til at kunne camouflere
kroppen. Dette fungerer bedst når han står stille, kun når han skyder og
bliver ramt, vil der forekomme forstyrrelser i camouflagefeltet som vil
afsløre det lille menneske indeni. Højhastigheds-angrebsriflen som
kamæleonsoldaterne går med, er for farlig til at ignorere, så lad være med
det. Implanteringerne vil overgive sig under vedvarende angreb.

Ulvehoved

Denne tobenede dræbermaskine er en af de farligste enheder. Monteret
på venstre arm sidder en raketskyder. Du har nok gættet det, raketskydere
er ikke godt for dit helbred. Visse enheder kommer med en Vulcan-minipistol
i stedet. De kontrollerende implanteringer i denne enhed vil kun overgive
sig hvis de er frosne.

Rumpilot

Når de ikke styrer rumskibe, er piloterne forståeligt nok i et dårligt
humør. Rumpiloterne bærer en granatkaster som affyrer frysningsgranater som
kan dysse selv den største, brutale fyr i søvn. Den klodsede rumdragt
lægger beslag på bevægeligheden, men beskytter samtidig mod vakuum og
sondeangreb.

Kamp-cyborg

Kamp-cyborgs er forbedrede, hårdt armerede mennesker som kan bevæge
sig med høj hastighed. De bærer flammekastere til at riste deres fjender.
På grund af den blottede overkrop er implanteringerne svage i forhold til
kroppens levetid.


FRYSNING AF VÆSENER
-------------------
Der er specifikke frysevåben til rådighed, og disse giver skarpe,
koncentrerede, elektriske energiskud eller fryserøg, og når de bruges
rigtigt, vil de fryse næsten alle levende væsener.

Somme tider får frosne væsener en kold, blå farve mens deres celler
midlertidigt størkner, og i alle korrekt udførte frysninger forbliver
væsenet bevægelsesløst. Selv om frysningen kun er midlertidig, bør det give
dig nok tid til at affyre B.S.E.'en for at overtage væsenet eller i det
mindste til at løbe væk.

Visse mindre våben kan også fryse væsener, men er knap så pålidelige.


BÆRBART KORT
------------
For at hjælpe dig med at holde øje med din position på banen er du
også udstyret med en bærbar kort-enhed. Denne kan aktiveres eller
deaktiveres ved at trykke på en knap, og den kan også
forstørres/formindskes så den fylder hele eller en del af skærmen.

Det er også muligt at sætte lysstyrken så kortet kan sløres ned i dit
udsyn sådan at du kan fortsætte spillet mens du kigger på det. Kortene bør
dog kun blive brugt som en grov guide til lokaliteterne da dataene kan være
forældede og ikke viser alle hemmelige steder.


TIPS OG TRICKS
--------------
Du kan aldrig vide hvad der sker i Genetic Species. Nogle problemer er
luskede, og ikke alt skal ødelægges eller skydes væk. Hold øje med
hemmelige passager og rum, og vær altid sikker på at du har overtaget det
rigtige væsen til din opgave. Held og lykke!


STANDARD-TASTATUROPSÆTNING
-------------------------
Pil venstre - Roter venstre
Pil højre - Roter højre
Pil op - Gå fremad
Pil ned - Gå baglæns

< - Gå sidelæns til venstre
> - Gå sidelæns til højre
Du kan også gå sidelæns ved at holde den højre Amiga-tast nede mens du
trykker på piletasterne til venstre og højre.

Mellemrum - Betjen døre, kontakter, terminaler og lifter
Højre Alt - Affyr dit våben
Højre Shift sammen med piletasterne - Løb

Help - Giver dig information om det aktive våben
Del - Klargør Bærbar Sonde-Enhed
Esc - Tving BioSkifteren til at gå ud af værtskroppen.
Slettetasten - Se bag dig (gyyyys!)

Caps Lock - Ændr kortfremvisningen
Numerisk '+' - Forstør kortet
Numerisk '-' - Formindsk kortet
Ctrl og '+' - Forøg lyset i kortet
Ctrl og '-' - Formindsk lyset i kortet

F1 til F3 - Vælg våben eller objekt som du bærer.

Esc og ~ - Hurtig afslutning


MUSESTYRING
-----------
Hvis du har valgt musen som dit primære styreredskab, kan du rotere
alle 360 grader ved at bevæge musen mod venstre og højre. Museknapperne
(den venstre, højre og midterste) kan sættes til at skyde, gå, løbe,
bombardere osv. Bemærk: Alle taster kan også bruges når du benytter musen.


TIL SIDST
---------
Vi håber at du nyder Genetic Species lige så meget som vi har nydt at
lave det.

For at holde dig orienteret om fremtidige forbedringer og
informationer kan du besøge Vulcans hjemmeside
www.vulcan.co.uk
og Genetic Species' udvikleres side
www.marble-eyes.dk

GLÆD DIG TIL GENETIC SPECIES-BANESKABER-CD-ROM'EN - KOMMER SNART

Genetic Species, cd-rom
Copyright 1998 Vulcan Software Ltd & Marble Eyes.
Alle rettigheder er reserveret.

