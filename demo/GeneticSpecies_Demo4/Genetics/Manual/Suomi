VULCAN SOFTWARE LIMITED
yhteistyökumppaninaan
MARBLE EYES
esittää

G E N E T I C  S P E C I E S
Amiga CDRom


KOVALEVYLLE ASENNUS
-------------------
Genetic Species toimii täydellisesti CD:ltä eikä vaadi kovalevylle
asennusta, mutta sinun täytyy asentaa muutamia kirjastotiedostoja
'Install'-hakemistosta riippuen koneesi laitteistosta.


GRAFIIKKAKORTIN OMISTAJAT
-------------------------
Jos sinulla on grafiikkakortti, sinun pitäisi asentaa RTG-järjestelmä.
Tämä asentaa muutamia tiedostoja libs-hakemistoon kovalevylläsi ja antaa
sinun valita erilaisista näyttötiloista RTG-valitsimella Genetic Speciesin
käynnistyksen yhteydessä.


AHI ÄÄNITUKI
------------
Genetic Species hyödyntää AHI-äänijärjestelmää sallien monikanavaiset-
ja stereoäänitehosteet (jopa ilman äänikorttia). Tämä pitäisi olla
asennettuna ennen Genetic Speciesin käynnistystä.


PICASSO 96-OMISTAJAT
--------------------
Jos sinulla on Picasso grafiikkakortti, sinulle on olemassa täysi
asennusohjelma, joka asentaa tarvittavat kirjastot kovalevyllesi. Koska
sinulla on Picasso-kortti, sinulla myös todennäköisesti jo on tarvittavat
tiedostot, joten tarkista, ettei tämä ole vanhempi versio kuin jo
omistamasi.


CD MUSIIKKI
-----------
Genetic Species sisältää huikeaa CD-musiikkia, joka soi läpi pelin.
Jotta saisit kaiken irti tästä äänielämyksestä, varmista että CDRom-asemasi
linjalähdöt on kytketty hyvään stereolaitteistoon ja äänenvoimakkuus on
korkealla! Genetic Species käyttää myös Amigan äänilähtöjä kaikkiin pelin
äänitehosteisiin.


ENSIVAIKUTELMIA
---------------
Kun olet onnistuneesti asentanut tarvittavat kirjastotiedostot, olet
valmis ajamaan Genetic Speciesin kaksoisnapauttamalla sen ikonia CD:llä.

Ensiksi on tekijöiden esittelyosuus. Tämä on tilaisuutemme kertoa
sinulle keitä ovat kaikki nuo 'niska limassa työskentelevät ihmiset', jotka
viettivät monia unettomia öitä tehdäkseen sinulle Genetic Speciesin. Voit
hypätä esittelyn yli yksinkertaisesti painamalla vasenta hiirennappia.

Nyt nojaa taakse ja ihmettele ihmeellistä 3D-renderoitua
alkuanimaatiota. Tämä virittää tunnelman sille mitä on edessä, ja antaa
sinulle näkymän Genetic Speciesin maailman tilanteesta. Voit keskeyttää
alkuanimaation painamalla hiirennappia. Ole hyvä ja huomaa, että
alkuanimaatio ei hyödynnä grafiikkakortteja.


ASETUKSET
---------
Alkuosioiden jälkeen ensimmäinen asia jonka näet, on asetusnäyttö.
Nuoli- ja return-näppäimiä käyttämällä voit asettaa Genetic Speciesin
parhaiten vastaamaan Amigasi laitteistoa.

Sinulla on valittavana monia asetuksia, jotka muuttavat Genetic
Speciesin toimintaa. Voit vaikuttaa moniin kohtiin, kuten ruudun kokoon,
äänien asetuksiin, yksityiskohtien määrään ja ohjaustapoihin. Löydät pian
oikean, laitteistostasi riippuvan, tasapainon varmistaaksesi, että Genetic
Species toimii laitteistollesi parhaimmalla mahdollisella nopeudella ja
selkeydellä.

Jos ruudunpäivitysnopeus on sinulle tärkeä tekijä asetuksia
valitessasi, voit kirjoittaa 'framecount' tasokoodiksi, jolloin ruudullasi
näkyy ruutulaskuri pelin aikana.

Kun olet tyytyväinen asetuksiisi, voit tallentaa ne kovalevylle,
jolloin seuraavalla Genetic Speciesin pelikerralla ne ovat valmiiksi
haluamallasi tavalla.

Kun olet valmis asetusnäytöltä, valitse yksinkertaisesti 'Disconnect'
aloittaaksesi Genetic Speciesin pelaamisen.


ASETUKSET YKSITYISKOHTAISESTI
-----------------------------

Ikkunan koko

Ohjaa näkyvän pelialueen koon määritystä. Tämä asetus vaikuttaa eniten
pelin nopeuteen.

Lattian & seinien yksityiskohtaisuus

Lattian ja seinien yksityiskohtien taso voidaan asettaa korkeaksi,
matalaksi tai ottaa kokonaan pois. Matala yksityiskohtien taso tuottaa
10-20% nopeudenlisäyksen korkeaan verrattuna.

Kirkkaus

Onko kaikki liian kirkasta hautasi pimeydessä vai töhrivätkö auringon
heijastukset kaiken monitoriltasi? Lisää tai vähennä kirkkautta tästä.

Äänet Päälle/Pois

Jos haluat muuttaa AHI-tilaa, sinun täytyy sammuttaa äänet, poistua
valikosta, siirtyä äänivalikkoon uudestaan, ja laittaa äänet takaisin
päälle. AHI-valitsin ilmaantuu antaen sinun valita uuden tilan tai eri
miksaustaajuuksia. Huomaa: Äänien kytkeminen pois voi myös nopeuttaa peliä
8-20%.

Kanavat

Riippuen käytetystä AHI-tilasta, jopa 16-kanavaiset äänitehosteet ovat
sallittuja. Suosittelemme AHI-tilan: "Paula: DMA 8 bit stereo" käyttämistä
parhaan tuloksen saavuttamiseksi Amigoille, joissa ei ole äänikorttia.
Tässä tapauksessa käytössä on 4 kanavaa.

Äänen voimakkuus

Säädä tasoja tasapainottaaksesi Amigan äänet ja CD-musiikin. Huomaa,
että liika tasonnosto voi aiheuttaa äänen särkymistä.

Ohjausnäppäimet

Täältä voit valita mieluisesi näppäinasetukset BioShifterin
kontrollointiin.

Hiiriohjaus

Hiiri päälle/pois - Ei kai tarvitse selitystä, eihän?

Herkkyyden säätö

Jotkut hiiret ovat herkempiä kuin toiset. Käytä tätä asetusta
kontrolloidaksesi nopeutta, jolla BioShifter kääntyy, kun liikutat
hiirtäsi.

Ohjaustapa

Hiiren kääntäminen vasemmalle kääntää BioShifteriä myötäpäivään. Jos
tämä ei sinusta tunnu loogiselta, vaihda asetus kääntääksesi suunnan.

Moniajo Päälle/Pois

Jos sinun on pidettävä käyttöjärjestelmäsi ja ohjelmia käynnissä, pidä
kytkin päällä. Moniajon poiskytkentä jäädyttää kaikki ohjelmat nostaen
pelin nopeutta 3-4%. Päälle kääntäminen palauttaa järjestelmäsi.

Puskurointi

Todella edistynyt asetus niille grafiikkakortin käyttäjille, joiden
kortti toimii parhaiten yksinkertaisella puskuroinnilla. AGA-järjestelmissä
pitäisi aina käyttää tuplapuskurointia!


Grafiikkatila

Ominaisuus grafiikkakortin omistajille; tällä kytkimellä voit pakottaa
Genetic Speciesin ohittamaan RTG:n, ja käyttämään AGAa. Sillä ei ole
vaikutusta järjestelmissä, joissa on vain AGA.

Kielen valinta

Valitse mieleisesi kieli täältä, kiitokset 'A.T.O.':lle.

CD-Musiikki Päälle/Pois

Jos CD-ROM asemasi ei käyttäydy kunnolla, koeta CD-musiikin pois
kytkemistä.

Ammusten näyttö Päälle/Pois

Ärsyttävätkö nuo kunnioitusta herättävät läpinäkyvät ammuslaskurit ja
terveystolpat sinua? Käännä ne pois tästä.

Vaikeustaso Normaali/Helppo

Tämä asetus kontrolloi pelin vahinkotekijää. Pelkuripelaajat
valitsevat helpon asetuksen ja todella kovat sällit normaalin.


TAUSTAHISTORIAA
---------------
21. vuosisadan alusta lähtien moni- ja ylikansalliset yhtiöt olivat
saaneet valtaa.

Vuosisadan lopulla maailmanlaajuinen turvallisuus, kauppa ja tiede
olivat muutaman sadan ihmisen käsissä. Teollisuuskomplekseja ja
tutkimusasemia oli perustettu avaruuteen ja kuuhun, missä tutkimus ei
koskaan vaarantuisi ympäristöllisten tai eettisten seikkojen tähden.

Vallitsevan kilpailun ja tutkimuksen turvallisuustilanteen takia
kaikki yhtiöiden työntekijät varustettiin keinotekoisilla
hallintamekanismeilla täydellisen uskollisuuden varmistamiseksi. Vapaa
kilpailu synnytti yhtiöiden välisiä kiistoja, jotka usein johtivat
paikallissotiin. Näitä sotia käytiin missä vain aurinkokunnan alueella,
myös maapallolla. Sotien tuloksena loppua ihmisrodusta pidettiin
panttivankina.

Kun 22. vuosisata alkoi, maanalainen liitto oli perustettu niiden
maiden kesken, jotka salaa etsivät tapaa rajoittaa yhtiöiden valtaa. Tämä
liitto tunnettiin nimellä Counter Force Alliance (C.F.A). Liiton vahvuus
oli kuitenkin riittämätön yhtiöiden voiman edessä, ja mitään ei ollut
tehtävissä, ennenkuin jokin kallisti voimasuhteita. Tämä tapahtui vuonna
2208.


NYKYPÄIVÄ
(C.F.A. Sisäinen muistio)
-------------------------
Ilmeisesti tuntematon voima kaappasi nepentialaiset tutkimuslaitokset
Magnuksen kraaterin kauimmaisella puolella. Havaintojen mukaan rajuja
maataisteluja käytiin tukikohdan välittömässä läheisyydessä, ja niihin
osallistui ainakin kolme yhtiötä. Kaksi päivää sitten taistelut näyttivät
taukoavan, joskaan emme ole vielä saaneet tietoomme mikä yhtiöistä selvisi
voittajana, jos mikään. Koko päivän olemme seuranneet sotilasaluksia, jotka
kuljettavat joukkoja ja lastia jäljelle jääneeltä kuuasemalta, Cantex
Supply Stationilta. Lähteet ovat informoineet meille alusten määränpään
olevan kuuta kiertävä Atlas-kaivosasteroidi.


Atlas-kaivosasteroidi
---------------------
Atlas-kaivosasteroidia muutetaan parhaillaan tavalliseksi
avaruuslinnakkeeksi, joka on varustettu korkeajännitteisillä
avaruusaseilla. On epäselvää, mitä tarkoitusta tämä muutos palvelee, mutta
epäilemme, että siitä voi tulla uhka maalle. Viimeaikainen liitto jäljellä
olevien sotilasyhtiöiden, nepentialaisen puolustuskolmion ja Lantaz
Milsecin, (jolle tuhotut kuuasemat kuuluivat) kesken näyttää johtavan
uhkaavaan tuhoon.

Eilen kaksi kolmesta kuun sotilastukikohdasta höyrystettiin. Tapaus
näytti varastoitujen ydinaseiden aiheuttamalta onnettomuudelta, mutta
epäilemme niiden olleen itsetuhotoimia tuntematonta vihollistunkeutujaa
vastaan.

Tarvitsemme epätoivoisesti tietoa tämänhetkisestä tilanteesta!


C.F.A. lähetys alkaa
--------------------
Olemme istuttaneet prototyyppejä 'BioShifteristä' monien
yhtiökompleksien sisällä jo joitakin vuosia. Tämä liikkuva laite pystyy
ottamaan hallintaansa ihmisiä, kyborgeja ja droideja niiden sähköisten
istukkeiden kautta.

Olemme juuri aktivoineet yhden BioShiftereistä Cantex Supply
Stationilla, missä suuri määrä joukkoja ja tarvikkeita laukaistaan
avaruuteen.

Toivotaan, että saamme tarvitsemamme tiedot.

Lähetys loppu
       

BIOSHIFTERIN KÄYTTÖÖNOTTO
-------------------------
Olet ensimmäinen BioShifter, joka aktivoidaan Cantex Supply Stationilla.

Kun asennetut kamerasi laitetaan päälle, säröinen kuva selkeytyy
esittämään ympäristöäsi kolmiulotteisena 'first
person'-perspektiivinäkymänä.


TEHTÄVIEN TAVOITTEET
--------------------
Genetic Speciesin juonenkehitys on bilineaarista, mikä tarkoittaa,
että sinun on suoritettava vaihtelevia tehtäviä ennenkuin voit edetä
seuraaville tasoille. Tapa, jolla tehtäväsi suoritat, on aivan sinun
määriteltävissäsi. Tutki tehtäväselostuksesi tarkkaan, ole valmis koko
ajan, äläkä pidä mitään itsestäänselvyytenä.


YMPÄRISTÖSI
-----------
Kolmiulotteinen ympäristö esitetään loistokkaasti tekstuurimapattuna
ja varjostettuna, mahdollistaen heti todellisen tunnun saamisen
ympäristöösi.

Genetic Speciesin tasot on jaettu kerroksiin, ja jokainen on
yhdistetty hissiterminaaleilla, joita voit vapaasti käyttää. Tämä
toteutustapa on erittäin käytännöllinen, jos sinun on jätettävä kokonaisia
alueita nopeasti, esim. jos taso on tuhoutumassa tai jos vihollisten määrä
ei ole enää mitenkään hallittavissa.


KALUSTUS & IRTAIMISTO
---------------------
Läpi tasojen tulet kohtaamaan monenlaista vuorovaikutteista
kalustusta, kuten ovia ja kaappeja, jotka voidaan avata tai sulkea,
vaikkakin jotkut on ensin avattava katkaisimilla tai avainkorteilla.

Tietokonepäätteitä löytyy monista paikoista tasoilla, mikä
mahdollistaa peliasetusten hallinnan.

On myös piilotettuja BioShiftereitä, jotka C.F.A. on istuttanut, ja
jotka näkyvät vain sinulle. Aktivoi ne (kävelemällä niiden yli), ja ne
tallentavat senhetkisen asemasi. Tämä on todella käyttökelpoista, jos
huomaat olevasi 'kuollut', koska saat nyt aloittaa uudelleen viimeksi
tallennetusta asemasta.

Yhtälailla kuin salaovia sekä monia muita arkkitehtuurisia
omituisuuksia, pelissä tulee olemaan moninaisia tavaroita ja esineitä,
räjähtävistä tynnyreistä energiapyörteisiin. Jotkut pitäisi jättää
huomiotta, kun taas toisiin, kuten pyörteisiin, voidaan astua energian
täyteen lataamiseksi. Useimpia muitakin esineitä voidaan käyttää, poimia
tai tuhota. Mutta toimi viisaasti, sillä monet esineet voivat auttaa
tehtävääsi suunnattomasti.


HAHMOT
------  
Genetic Speciesissä on monia kiinnostavia ja pelottavia vihollisia,
vaihdellen insinööreistä naamansyleilijöihin. Jokainen vihollinen on
erilainen omine taitoineen, heikkouksineen ja aseineen, jokaisen edustaessa
erilaista uhkaa.


TEKOÄLY
-------
Tämä teksti on kirjoitettu antamaan Genetic Speciesin pelaajalle
näkymä tekoälyn rakenteisiin ja vihollisyksiköiden antamaan vastukseen,
sekä mahdollistamaan asianmukaisemman ja tasapuolisemman kamppailun.
Hahmojen persoonallisuutta ja käyttäytymistä erilaisissa tilanteissa
määräävän tekoälyn rakenteita kehitettäessä käytettiin monia tunteja.

Tason lähtötilanteessa kaikki viholliset ovat oletuksena
'kuljeskelu'-tilassa. Tässä tilassa viholliset vaeltelevat ympäriinsä
vapaasti, etsien tunkeutujia. Jos pelaaja aikaansaa melua, kuten ampumista
vihollisen kuulomatkan sisällä, vihollinen huomaa tämän, ja laskiessaan
helpointa tietä äänen lähtöpisteeseen, se liikkuu lähemmäs tutkiakseen.
Yleisesti, ovet eivät ole ongelmia vihollisille niin kauan, kun kyseinen
vihollistyyppi pystyy niitä avaamaan.

Kun pelaaja on taistelussa, joillain vihollisilla on tapana huutaa
apua ja näin vetää kaikki turvallisuusyksiköt tietyltä alueelta
taistelukentälle, jos turvallisuusyksiköt eivät jo ole
'vartiointi'-tilassa.

Kun pelaaja ilmaantuu vihollisen näkökenttään, vihollinen päättää mitä
tekee, riippuen aggressio- ja terveystasosta, kärsitystä vahingosta,
ystävien lukumäärästä sekä etäisyydestä pelaajaan. Jos vihollinen ei ole
kuolettavasti haavoittunut tai pelkuri, se menee hyökkäystilaan, ainoana
tarkoituksenaan saada tunkeutuja kantamalleen, ja tappaa tämä.

Jos pakenet pois näköpiiristä, etkä metelöi, vihollinen jatkaa
seuraamistasi suuntaan, johon viimeksi näki sinun kulkevan. Se luo
näköhavainnon pohjalta muistijäljen kohtaan, jossa sinut viimeksi näki.

Tämä muistijälki voi muuttaa sijaintiaan, kun vihollinen jahtaa sinua.
Vihollisen kohdatessa umpikujan, se aloittaa paluun muistijäljen
alkuperäiseen kohtaan, ja sitten haarautuu muille alueille jatkaen
jäljitystäsi.

Silloin tällöin vihollinen saattaa päättää perääntyä, joutuen
paniikkiin ja juosten pois vastakkaiseen suuntaan asemastasi. Voisi olla
hyvä idea terminoida kaikki pakenevat viholliset, sillä niillä on tapana
juoruilla olinpaikastasi vihollistovereilleen. Sinun pitäisi kuitenkin olla
tietoinen siitä, että viholliset hyökkäävät väkivaltaisesti kimppuusi, jos
niillä ei ole muuta tietä pois luotasi. Pidä tämä mielessäsi ennenkuin
jahtaat pakolaista umpikujaan.

Kuten jo mainittiin, jotkut yksiköt vartioivat pelin tärkeitä alueita.
Niillä on täysin erilainen käytöslista, joka tekee niistä erittäin
uskollisia tehtävälleen. On kuitenkin mahdollista aiheuttaa hälytyksiä,
jotka hämmentävät niitä, ja saavat ne siirtymään paikaltaan. Ne ovat aina
hyvin agressiivisia, kun tunkeudut niiden alueelle.


TIETOA VIHOLLISISTA
-------------------

Turvallisuussotilas

Tavallinen yhtiön turvallisuussotilas liikkuu päällään kevyt
ergo-puku, joka kykenee torjumaan muutaman suoran osuman.
Turvallisuussotilaat kuljeksivat tukikohdan käytävillä, ampuen tunkeutujat
.44 pistooleillaan, eivätkä koskaan pysähdy ensin kyselemään. Heidän
istukkeensa ovat alhaista luokkaa, ja he ovat haavoittuvaisia koettimen
hyökkäyksille.

Turvallisuusupseeri

Korkean asteen turvallisuusupseerit ovat kovempia, nopeampia ja
ilkeämpiä kuin tavalliset sotilaat. Heillä on päällään laajennetut
ergo-puvut, ja he kantavat mukanaan .44 automaattipistoolia. Heidän
istukkeensa ovat yksinkertaisia säilyttääkseen ihmisälyn ja
aloitekykyisyyden. Tärkeisiin huoneisiin on usein pääsy vain
turvallisuusupseereilla.

Cyber Scout

Nämä kuuluvat automatisoitujen puolustusvoimien porrastukseen.
Liikkumalla leijuen metrin verran lattian yläpuolella, ne ovat kuolettava
vastustaja aavikoituneissa käytävissä nopeutensa takia. Pieni osa
ihmislihasta ja aivoista, jotka ovat jäljellä, on piilotettu teräskoteloon.
Niiden istukkeet on suojattu erityispiiristöllä, joka tekee niiden
haltuunoton vaikeaksi ilman tappamista.

Naamansyleilijä

Tällä geenimanipulaation tuloksena syntyneellä oliolla ei ole
virallista nimeä. Uskomme sen olevan uuden sota-yksikön prototyyppi, joka
on karannut jostakin laboratoriosta, ja ilmeisesti se kykenee saamaan
jälkeläisiä ilman keinotekoista tukea. Koska se on täydellinen tukikohtaan
tunkeutuja, se on erittäin nopea, ja sen sylkemä happo tekee siitä erittäin
vaarallisen olion. Niillä ei ole istukkeita, mutta niiden geneettiset
kontrollimekanismit ovat erittäin haavoittuvia olemuksen haltuunotoille.

Insinööri

Toisin tunnettu nimellä 'Työmyyrät'. Insinöörit pitävät tukikohdat
käynnissä. He eivät käytä haarniskaa, ja heidän istukkeensa ovat
alkukantaisia, mutta vain tunkeutujan huomaaminen on tarpeeksi nostattamaan
heissä verisen raivon. Jos joudut liian lähelle, hän yrittää pilkkoa sinut
palasiksi tulikirveellään. Anna hänelle armoa ja tapa hänet. Insinöörejä
tarvitaan myös joihinkin järjestelmiin pääsyyn.

Komentaja

Tukikohdan komentajaupseeri on kovin ja vaarallisin ihminen, johon
tulet törmäämään. Hän heittää kuolettavia kranaatteja tunkeutujia kohti.
Joillekin rajoitetuille alueille pääsee vain komentaja tai joku, jolla on
komentajan lupakortti.

Zombie

Zombiet ovat pahojen geenitutkimusten uhreja. Mätäneviä jäseniään
mukanaan raahaten ne ovat hitaita, mutta myös vaikeasti tapettavia. Niiden
käyttämät vaimennetut aseet eivät ole kovin voimakkaita, mutta zombiet
jatkavat mielellään ampumistasi ikuisesti. Niiden istukkeilla on vaikeuksia
hallita niiden vahingoittuneita aivoja. Zombieiden haltuunotto on usein
helpoin tapa päästää ne iankaikkiseen lepoon.

Geelimies

Tästä vatsamaisesta oliosta on vain vähän tietoa, mutta geelimies on
jälleen yksi geenimanipuloitu luomus. Se suunniteltiin kestämään
ympäristöjä, joissa vallitsee todella korkea paine.

Mantis

Näistä olioista on vain vähän tietoa. Tuntuu siltä, että ne ylpeilevät
jonkinlaisella Psi-aseella.

Mekanoidi

Nämä ovat vahvoja puolustusyksiköitä, jotka kantavat tappavia
Flechette-aseita. 90% niiden ruumiista on mekanisoitu ja panssaroitu
kestämään ilmiömäiset vauriot. Niiden istukkeet ovat vahvat, ja KKL
hyökkäys ilman tainnutusta jättää ne vakavasti vaurioituneiksi. Huomaa,
että niiden taidot rajoittuvat sodankäyntiin, eivätkä ne voi käsitellä
pieniä tavaroita kuten avainkortteja tai pieniä aseita.

Tiedemies

Laboratorioissa toimivat tieteenharjoittajat eivät käytä haarniskaa,
ja he kantavat heikkoja aseita. Heidän istukkeensa eivät ole suunniteltu
torjumaan koettimen hyökkäystä, joten heidät on helppo ottaa haltuunsa.
Joillekin alueille on pääsy vain tiedemiehillä.

Myrskyn ratsastaja

Nämä aggressiiviset kommandosotilaat on koulutettu erityisesti
tunkeutujien paikantamiseen ja tappamiseen. Perusase on laser-kivääri, jota
he mielellään käyttävät väijyessään sinua. Myrskyn ratsastajien haarniska
on kevyt, mikä mahdollistaa nopean liikkumisen. Heidän istukkeensa ovat
keskiluokkaa.

Kameleonttisotilas

Kameleonttimiehen iho on muutettu naamioimaan ruumiin. Naamio toimii
parhaiten kun hän seisoo hiljaa. Vain ampuessaan ja osumia saadessaan
naamiokenttä särkyy näyttäen heiveröisen ihmisen sen sisällä.
Korkeanopeuksinen rynnäkkökivääri, jota kameleonttisotilaat kantavat
mukanaan, on liian vaarallinen huomiotta jätettäväksi, joten älä tee sitä.
Istukkeet antavat myöten hellittämättömille hyökkäyksille.

Sudenpää

Tämä kaksijalkainen tappokone on yksi vaarallisimmista yksiköistä.
Vasempaan käteen on asennettu raketinheitin. Arvasitkin jo, että
raketinheittimet eivät ole hyväksi terveydellesi. Jotkut yksiköt on
vaihtoehtoisesti varustettu vulkanoidulla minigunilla. Tämän yksikön
hallintaistukkeet poistuvat käytöstä vain lamautettaessa.

Avaruuspilotit

Kun pilotit eivät ole ohjaamassa avaruuslaivoja, he ovat
ymmärrettävästi huonolla tuulella. Avaruuspilotilla on mukanaan
kranaatinheitin. Tällä hän ampuu lamautuskranaatteja, jotka kykenevät
saamaan jopa suurimman raakalaisen unten maille. Kömpelö avaruuspuku
asettaa joitakin esteitä liikkuvuudelle, mutta suojaa tyhjiöltä ja
koetinhyökkäyksiltä.

Taistelukyborgi

Taistelukyborgit ovat paranneltuja, raskaasti haarniskoituja ihmisiä,
joilla on kyky liikkua suurella nopeudella. He kantavat mukanaan
liekinheittimiä vihollisten paahtamiseen. Ylävartalon paljauden ansiosta
istukkeet ovat heikkoja ruumiin kestävyyteen verrattuna.


BIOSHIFTERIN OHJAUS
-------------------
Koska olet liikkuva BioShifter, sinulla on kyky matkata joka suuntaan,
eteen, taakse, sivuille ja ympäri. Voit myös kävellä, juosta, katsoa
taaksesi, käyttää tavaroita ja päätteitä, avata ovia, poimia tavaroita sekä
käyttää aseita.


KANNETTAVA KOETINLAITE (K.K.L.)
-------------------------------
BioShifterillä on sisäänrakennettu kannettava koetinlaite (K.K.L.),
jota voidaan käyttää kahteen toisistaan eroavaan tarkoitukseen.
 
Ensimmäinen toiminto on saada näkyvillesi, mitä tulevaisuus pitää
sisällään. Sillä hetkellä, kun olet laukaissut koettimen, näet 'mitä se
näkee', sisäänrakennetun mikrokameran (kolmas silmä) läpi. Voit ohjata
K.K.L:tta sen matkatessa eteenpäin, nuolinäppäimiä käyttäen väistämään
kulmat, ja liikkumaan käytäviä pitkin (tämä on hyvin käyttökelpoista, jos
sinulla on enää vähän kestokykyä jäljellä, ja haluat tietää mitä on
edessä). Koetin kestää vain noin 5 sekuntia, jonka jälkeen lähetys katkeaa.
Lähetys katkeaa ennenaikaisesti, jos koetin törmää seinään tai oveen. Ole
hyvä ja huomaa, että K.K.L:tta ohjatessasi puolustamaton isäntäruumiisi on
haavoittuvainen vihollishyökkäyksille.
 

K.K.L. KÄYTETTYNÄ OLEMUKSEN HALTUUNOTTOON
-----------------------------------------
K.K.L:n toinen toiminto on todella tärkeä ja olennainen elementti
tehtäviesi onnistumisen kannalta.
 
Jos olet aikaisemmin lamauttanut hahmon (ks. lamautus), voit ohjata
koettimesi suoraan lamautettuun 'hahmoon'. Jos onnistut tässä,
bio-ohjelmasi aloittavat aivokuoreen tunkeutumisen hahmon
tunnistinistukkeen läpi, ja elinvoimasi imeytyy hahmoon. Tämä sallii
sinulle hahmon 'ohjaamisen' ja hahmoksi 'tulemisen' loppuelämäsi ajaksi.

Tapahtuma on nopea ja väkivaltainen, mutta kun se on onnistunut, sinun
pitäisi nähdä vilaus entisestä ruumiistasi kaatumassa lattialle, kun
näkökulmasi muuttuu.

Hahmojen haltuunotto on elintärkeää joissakin tehtävissä. Esimerkiksi,
sinun ehkä täytyy tulla insinööriksi, jotta voisit käyttää tiettyä konetta,
tai mahdollisesti tiedemieheksi, jotta saisit pääsyn joihinkin
varmistettuihin tieteellisiin laboratorioihin, tai jopa naamansyleilijäksi,
jotta nopea 'lattian tuntumassa'-pako onnistuisi pelottavasta tilanteesta.


ESINEIDEN & ASEIDEN POIMINTA
----------------------------
Voit pitää kerrallaan korkeintaan 3 tavaraa (esineitä tai aseita),
joita voit pelin aikana ottaa käyttöön painamalla niille varattuja
funktionäppäimiä F1, F2 tai F3.

Oletusaseesi sijaitsee aina paikassa F1.

Kun juokset esineen yli (joka voidaan poimia), se täyttää
automaattisesti jonkun vapaista paikoistasi. Jos kaikki paikat ovat täynnä,
ja haluat vaihtaa jonkun omistamistasi esineistä uuteen, seiso vain uuden
löydetyn esineen päällä ja paina F2 tai F3 suorittaaksesi vaihdon.

Saat myös tietoa käyttöönotetusta esineestäsi tai aseestasi painamalla
ja pitämällä pohjassa 'help'-näppäintä.


ASEET
-----
Genetic Speciesin asearsenaali on yksi brutaalimmeista, mitä
Amiga-peleissä on koskaan nähty. Arsenaalin vaihdellessa sähköporista ja
kranaatinheittimistä raketinheittimiin, et koskaan ole avuton ylivoimaisen
vastuksen edessä. Kun voitat tiettyjä hahmoja, saat automaattisesti heidän
aseensa, mutta monia aseita on myös ripoteltu ympäristöön.

Pidä mielessä, että tiettyjen aseiden käyttö on sallittua vain
tietyille hahmoille, joten ole varovainen ja valitse viisaasti
haltuunottaessasi toista olemusta.


ASEET YKSITYISKOHTAISESTI
-------------------------
Genetic Speciesissä on saatavilla monia aseita, mutta tässä on lyhyt
lista yleisimmistä.


MINI GUN
Ammustyyppi: LUODIT
Asennettu - Äärimmäinen ampumanopeus - Meluisa

44 PISTOOLI
Ammustyyppi: PIENET LUODIT
Keskitason ampumanopeus - Vakioase - Paljon ammuksia - Meluisa

FLECHETTE
Ammustyyppi: METALLILASTUT
Keskitason kantama - Hyvin tappava - Korkea ampumanopeus - Vähän ammuksia

LAMAUTTAJA
Ammustyyppi: SÄHKÖLATAUKSET
Runsaasti ammuksia - Lyhyt kantama - Pystyy lamautukseen - Hiljainen

LIEKINHEITIN
Ammustyyppi: BENSIINI
Asennettu - Keskitason nopeus - Lyhyt kantama - Paljon ammuksia
 
TULIKIRVES
Lähitaistelu - Rajoittamaton käyttö

VAIMENNETTU PISTOOLI
Ammustyyppi: PIENET LUODIT
Paljon ammuksia - Hiljainen

LASER-MIINA
Ammustyyppi: RÄJÄHTEET
Manuaalinen levitys - Äärimmäisen tappava - Liikkeentunnistin
            
LAMAUTUS-KRANAATINHEITIN
Ammustyyppi: LAMAUTUSKRANAATIT
Minimaalinen ampumanopeus - Alhainen nopeus - Lyhyt kantama - Lamautukseen

LASER-KIVÄÄRI
Ammustyyppi: FOTONIT
Välitön osuma - Keskitason kantama - Pitkä latausaika

PLASMATYKKI
Ammustyyppi: PLASMASALAMAT
Keskitason nopeus - Keskitason ampumanopeus

TEOLLISUUSPORA
Ammustyyppi: Ydinvoimakäyttöinen akku
Lähitaistelu - Kuolettavin ase
              
RAKETINHEITIN
Ammustyyppi: RÄJÄHTEET
Asennettu - Hyvin tappava - Vähän ammuksia
        
RYNNÄKKÖKIVÄÄRI
Ammustyyppi: LUODIT
Korkea ampumanopeus - Korkea nopeus

KÄSIKRANAATTI
Ammustyyppi: KRANAATIT
Hidas ampumanopeus - Hyvin tappava


AMMUKSET
--------
Aseen veri! Tulet pian oppimaan, että olipa ase kuinka hyvä tahansa,
on se hyödytön ilman ammuksia. Ammuksia voi kerätä läpi tasojen, mutta älä
tuhlaa niitä tarpeettomasti, sillä ei ole mitään pahempaa kuin joutua
samaan käytävään kuuden täysin aseistetun, lähestyvän droidin kanssa vain
yksi ammus jäljellä! Silloin on parasta käyttää se itseensä! :)

Joissain aseissa (kuten tulikirveessä) on loppumattomat ammukset.


HAHMOJEN LAMAUTTAMINEN
----------------------
Saatavilla on erikoisia lamautusaseita. Nämä antavat tarkan,
keskitetyn sähköenergiashokin tai lamautussavua, ja oikein käytettynä
lamauttavat melkein kaiken elävän.

Joskus lamautetun olion ulkoasu muuttuu huurteisen siniseksi, koska
niiden solut väliaikaisesti jähmettyvät, mutta kaikissa onnistuneissa
lamautuksissa hahmo säilyy liikkumattomana. Vaikka lamautustila on vain
väliaikainen, sen pitäisi antaa sinulle tarpeeksi aikaa K.K.L:n laukaisuun
olennon haltuunottoa varten tai ainakin pakoon juoksemiseen.
                                                              
Jotkut pienemmät aseet voivat myös lamauttaa hahmoja, mutta eivät ole
niin luotettavia.


KANNETTAVA KARTTA
-----------------
Paikannusta helpottamaan, sinut on myös varustettu kannettavalla
karttalaitteella. Tämä voidaan kytkeä päälle tai pois napin painalluksella.
Kokoa voidaan myös muuttaa täyttämään koko näyttösi tai osa siitä.

Karttan kirkkautta voidaan myös säätää, joten se voidaan himmentää,
näin mahdollistaen jatkuvan pelaamisen kartanluvun ohessa. Joka tapauksessa
karttoja pitäisi kuitenkin käyttää vain karkeana oppaana sijainnistasi,
koska tieto voi olla hieman vanhentunutta, eikä paljasta kaikkia
salapaikkoja.


VINKKEJÄ JA OHJEITA
-------------------
Et koskaan tiedä, mitä Genetic Speciesissä voi tapahtua. Jotkut pulmat
ovat monimutkaisia, ja kaikkea ei pidä tuhota tai räjäyttää taivaan
tuuliin. Etsi salateitä ja -huoneita, ja varmista aina, että olet sopiva
hahmo tulevaan tehtävään. Onnea!


OLETUSNÄPPÄINKOMENNOT
---------------------
Nuoli vasemmalle - Käänny vasempaan
Nuoli oikealle - Käänny oikeaan
Nuoli ylös - Kävele eteenpäin
Nuoli alas - Kävele taaksepäin

< - Sivuaskel vasempaan
> - Sivuaskel oikeaan

Sivulle astuminen onnistuu myös pitämällä oikeaa Amiga-näppäintä
pohjassa samalla vasenta tai oikeaa nuolinäppäintä painaen.
  
Välilyönti - Käytä ovia, katkaisimia, päätteitä & hissejä
Oikea Alt - Laukaise aseesi
Oikea Shift - Juokse (yhtäaikaisesti nuolien kanssa)

Help - Antaa sinulle tietoa käytössä olevasta aseesta
Del - Kannettavan koetinlaitteen käyttöönotto
Esc - Irroita BioShifter isäntäruumiista
Kenoviiva - Katso taaksesi (huii!)

Caps Lock - Kartta päälle/pois
Numeronäppäinten '+' - Suurenna karttaa
Numeronäppäinten '-' - Pienennä karttaa
Ctrl ja '+' - Lisää kartan kirkkautta
Ctrl ja '-' - Vähennä kartan kirkkautta

F1 - F3 - Valitse kantamasi ase tai esine

Esc ja ~ - Nopea poistuminen


HIIRIOHJAUS
-----------
Jos olet valinnut hiiren ensisijaiseksi ohjaimeksi, voit kääntyä
täydet 360 astetta liikuttamalla hiirtä vasemmalle ja oikealle.
Käytettävissä olevat hiirennapit (oikea, keski, vasen) ovat 100%
räätälöitävissä, ja ne voidaan asettaa tulitukseen, kävelyyn, juoksuun,
sivuaskellukseen jne. Huomaa: myös näppäimistöä voidaan käyttää hiirtä
käytettäessä.


LOPUKSI
-------
Toivomme, että nautit Genetic Speciesistä yhtä paljon kuin me olemme
nauttineet sen tekemisestä.

Jotta pysyisit ajan tasalla tulevien laajennusten ja tiedon suhteen,
ole hyvä ja käy Vulcanin verkkosivuilla
www.vulcan.co.uk
ja Genetic Speciesin tekijöiden sivulla
www.marble-eyes.dk

VARAUDU PIAN ILMESTYVÄÄN GENETIC SPECIES-TASOEDITORI CDRomiin

Genetic Species CDRom
tekijänoikeudet 1998 Vulcan Software Ltd & Marble Eyes.
Kaikki oikeudet pidätetään.


