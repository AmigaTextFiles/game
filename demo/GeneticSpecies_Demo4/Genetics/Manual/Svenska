VULCAN SOFTWARE LIMITED
i samarbete med
MARBLE EYES
presenterar

G E N E T I C  S P E C I E S
Amiga cd-rom


Installera till hårddisk
------------------------
Genetic Species kan köras direkt från cd:n och behöver inte
installeras till hårddisken. Du kan dock behöva installera vissa bibliotek
från lådan "Install".


Grafikkort
----------
Om du har ett grafikkort bör du installera RTG-systemet. Det kommer
att placera vissa filer i lådan "Libs:" på din hårddisk. När Genetic
Species startas kan du välja mellan olika skärmlägen.


AHI-ljud
--------
Genetic Species använder sig av ljudsystemet AHI, vilket tillåter
flera kanaler och stereoeffekter (även utan ett ljudkort). Detta system bör
vara installerat innan du startar Genetic Species.


Picasso96
---------
Om du har ett Picasso-grafikkort finns det ett installationsprogram
som kommer att placera de bibliotek som behövs på din hårddisk. Om du har
ett Picasso-kort har du troligen dessa filer, så kontrollera så att du inte
installerar äldre filer över de du har.


Cd-musik
--------
Genetic Species innehåller cd-musik som spelas under spelets gång. För
att kunna utnyttja detta på bästa sätt, se till att ljudutgången från din
cd-spelare är kopplad till en bra stereo och att volymen är hög! Genetic
Species använder även Amigans ljudutmatning för ljudeffekter i spelet.


Första intryck
--------------
När du väl har installerat de olika biblioteksfilerna kan du köra
Genetic Species genom att dubbelklicka på dess ikon på cd:n.

Först visas vilka som har gjort spelet och som har tillbringat många
sömnlösa nätter för att ge dig Genetic Species. För att hoppa över den här
delen, klicka bara på vänster musknapp.

Luta dig nu tillbaka och förundras över den tredimensionella
introduktionsanimationen. Detta sätter dig i rätt stämning för vad som
komma skall och låter dig veta hur det står till i världen i Genetic
Species. Du kan avsluta animationen genom att klicka på en musknapp.
Observera att den här animationen inte använder sig av något grafikkort.


Inställningar
-------------
Efter introduktionssekvenserna är inställningsfönstret det första du
ser. Genom att använda piltangenterna och returtangenten kan du konfigurera
Genetic Species för att passa din Amiga.

Det finns många inställningar som påverkar hur Genetic Species
fungerar. Du kan ändra på saker som skärmstorlek, ljud, detaljnivå och hur
spelet kontrolleras. Beroende på din Amiga-konfiguration kommer du snart
att hitta den rätta balansen så att Genetic Species får bästa möjliga
hastighet och tydlighet för ditt system.

Om bilduppdateringsfrekvens är en viktig faktor när du väljer dina
inställningar kan du ange "framecount" som nivåkod. Detta kommer att visa
uppdateringsfrekvensen när du spelar.

När du är nöjd med dina inställningar kan du spara dem till din
hårddisk så att du har önskade inställningar nästa gång du spelar Genetic
Species.

När du är klar med konfigurationen, välj "Disconnect" för att börja
spela Genetic Species.


Intällningar i detalj
---------------------

Window Size

Kontrollerar storleken på den synliga spelytan. Den här inställningen
har den största inverkan på spelhastigheten.

Floor & Ceiling Detail Mapping

Detaljnivån på golv och tak kan sättas till hög, låg, eller stängas av
helt och hållet. Låg detaljnivå är tio till tjugo procent snabbare än hög
detaljnivå.

Luminance Factor

Är allt för just i mörkret i din grotta, eller döljer solreflexerna
allt på skärmen? Öka eller minska ljusheten här.

Audio On/Off

Om du vill använda dig av AHI-ljud måste du stänga av ljud ("Audio"),
gå ut från menyn, gå tillbaka till ljudmenyn och sedan sätta på ljud. En
ljudväljare kommer att öppnas där du kan välja ett nytt läge eller ändra på
mixningsfrekvensen. Observera: att stänga av ljudet kan snabba upp spelet
med åtta till tjugo procent.

Channels

Beroende på vilket AHI-läge som används kan upp till sexton kanaler
användas för ljudeffekter. Vi rekommenderar att du använder AHI-läget
"Paula: DMA 8 bit stereo" för bästa prestanda på Amigor utan ljudkort. Du
kommer dock att begränsas till fyra kanaler.

Volume

Ljustera volymen för att balansera Amiga-ljudet och CD-musiken.
Observera att höga ljudnivåer kan leda till störningar.

Player Control

Här kan du välja de tangenter som skall användas för att kontrollera
din BioShifter.

Mouse Control

Sätt på/stäng av mus - behöver väl inte förklaras närmare?

Sensitivity Factor

En del möss är känsligare än andra. Använd den här inställningen för
att kontrollera hur snabbt BioShiftern rör sig när du rör musen.

Control Method

När du flyttar musen till vänster roterar normalt BioShiftern medsols.
Om du inte tycker detta är logiskt, använd den här inställningen för att
byta riktning.

Multitasking On/Off

Om du behöver ha operativsystemet och andra program igång, aktivera då
den här inställningen. Att stänga av multikörning kommer att frysa alla
andra program, vilket gör att spelet blir tre till fyra procent snabbare.

Buffering

En avancerad inställning för de grafikkortsägare vars grafikkort
fungerar bäst med enkel buffring. På AGA-system bör du alltid använda
dubbel buffring!

GfxMode

En funktion för grafikkortsägare; med den här inställningen kan du
tvinga Genetic Species att inte använda RTG, utan använda AGA istället. Den
här inställningen har ingen effekt på system som bara har AGA.

Language Options

Välj ditt favoritspråk här, tack vare A.T.O.

CD Music On/Off

Om din cd-romspelare uppför sig konstigt, försök med att stänga av
cd-musiken.

Ammo Display On/Off

Blir du irriterad av de genomskinliga ammunitionsräknarna och
hälsomätarna? Stäng av dem här.

Difficulty Normal/Easy

Den här inställningen kontrollerar hur mycket skada varje träff ger.
Fega spelare väljer en enkla nivån och vi andra bör välja normal.


Bakgrundshistoria
-----------------
Sedan början av 2000-talet har multi- och transnationella företag ökat sin makt.

Vid slutet av århundradet var global säkerhet, kommers och vetenskap i
händerna på några hundra personer. Industrikomplex och forskningsstationer
hade etablerats i rymden och på månen, där forskning inte begrändes av
hänsyn till miljön eller etik.

På grund av en förhärskande konkurrens, och för att bibehålla
säkerheten kring forskningen, fick alla anställda i storföretagen ett
implantat med artificiella kontrollmekanismer för att garantera full
lojalitet. Den fria konkurrensen gjorde att konflikter storföretagen
emellan ofta ledde till lokala krig som utkämpades överallt i solsystemet,
inklusive på Jorden. Till följd av detta hölls resten av mänskligheten som
gisslan.

På grund av irriterande konkurrens och forskningssäkerhet fick alla
anställda i storföretagen ett implantat för att försäkra sig om full
lojalitet. På grund av den fria konkurrensen ledde ofta konflikter
storföretagen emellan till lokala krig, som utkämpades överallt i
solsystemet, inklusive Jorden. Som en följd av detta hölls resten av
mänskligheten som gisslan.

När 2100-talet började hade en underjordisk allians etablerats bland
länder som i hemlighet försökte underminera storföretagens makt. Denna
allians var känd som "Counter Force Alliance" (C.F.A.). Dess styrka var
dock inte tillräcklig för att kunna rubba storföretagens makt och inget
kunde göras förrän något ändrade styrkebalansen. Detta hände år 2208.


Nutid
(Internt C.F.A.-memo)
---------------------
Tydligen intogs de Nepteniska forskningsstationerna på den bortre
sidan av kratern Magnus av en okänd styrka. Observationer antydde intensiva
markstrider inom synhåll från basen, strider som involverade åtminstone tre
storföretag. För två dagar sedan verkar striderna ha avtagit, men vi har
inte lyckats identifiera vilket företag som vann, om något. Under hela
dagen har vi observerat militära färjor som fraktar trupper och last från
den kvarvarande månbasen, förnödenhetsstationen Cantex. Källor har
informerat oss om att destinationen var gruvasteroiden Atlas, i bana kring
månen.

Gruvasteroiden Atlas
--------------------
Atlas håller för tillfället på att konverteras till ett vanligt
rymdfort, bestyckat med högenergirymdvapen. Syftet med denna konvertering
är okänd, men vi misstänker att den kommer att bli ett hot mot Jorden. Den
senaste alliansen mellan de kvarvarande militära storföretagen, Nepentian
Defence Triad och Lantaz Milsec (till vilka den förstörda månbasen
tillhörde) antyder om en kommande katastrof.

Igår vaporiserades två av tre militära månbaser i vad som såg ut att
vara olyckor involverande lagrade kärnvapen, men vi misstänker att de var
självförstörande handlingar riktade mot en okänd angripande fiende.

Vi är i desperat behov av information om den aktuella situationen!


C.F.A.-överföring
-----------------
Under ett antal år har vi planterat prototyper av en "BioShifter" i de
många komplexen hos storföretagen. Denna mobila enhet kan ta kontrollen
över människor, cyborger och robotar med hjälp av deras elektroniska
implantat.

Vi har just aktiverat en BioShifter i förnödenhetsstationen Cantex,
där huvuddelen av trupperna och förnödenheterna skickas ut i rymden.

Låt oss hoppas att vi får den information vi behöver.

Slut på överföring


BioShifter-initiering
---------------------
Du är den första BioShiftern som har aktiverats på
förnödenhetsstationen Cantex.

När dina monterade kameror aktiveras klarnar den störda bilden till
att presentera din omgivning som en första persons 3D-vy.


Uppdragets syfte
----------------
Uppdragen i Genetic Species är bilinjära. Det betyder att du måste
klara av olika uppdrag innan du kan gå vidare till högre nivåer, men hur du
löser dessa uppdrag är helt upp till dig. Var uppmärksam under
uppdragsgenomgångarna, var alltid på alerten och tag inget för givet.


Dina omgivningar
----------------
3D-miljön presenteras med texturer och ljuskällor som genast låter dig
få en känsla för dina omgivningar.

Nivåerna i Genetic Species är nedbrutna i plattformar, där
plattformarna är kopplade via hissterminaler som du har fri tillgång till.
Detta är mycket användbart för att lämna hela områden snabbt, vilket behövs
när nivåer förstörs eller i situationer när fienderna är på tok för många.


Möbler och rekvisita
--------------------
I nivåerna kommer du att hitta många interaktiva objekt, såsom dörrar
och skåp. Dessa kan öppnas och stängas, även om vissa först behöver låsas
upp med hjälp av en kontakt eller ett nyckelkort.

Datorterminaler finns på olika ställen på nivåerna. Dessa låter dig
kontrollera olika spelinställningar.

Det finns även gömda BioShifters som bara är synliga för dig. De har
placerats ut av C.F.A. Aktivera dem (genom att gå över dem) och de kommer
att komma ihåg din aktuella position. Det här är mycket användbart om din
aktuella BioShifter "dör", då du kan återstarta vid den senast ihågkomna
positionen.

Så väl som hemliga passager och många andra arkitekturella egenheter
finns det olika saker och objekt, allt från exploderande tunnor till
energivirvlar. Vissa saker bör man undvika, medan andra, som virveln, kan
användas för att fylla på energinivåer. De flesta andra sakerna kan
antingen användas, plockas upp eller förstöras. Var försiktig, eftersom
många saker kan hjälpa dig mycket på dina uppdrag.


Karaktärer
----------
Det finns många intressanta och skrämmande fiender i Genetic Species,
allt från ingenjörer till ansiktskramare. Varje fiende är unik och har sina
speciella styrkor, svagheter och vapen, som hotar dig på olika sätt.


Artificiell intelligens
-----------------------
Den här texten har skrivits för att ge Genetic Species-spelaren insikt
i fiendernas AI-strukturer och hur de gör motstånd. Syftet är att ge
spelaren en lämplig och mer balanserad utmaning. Många timmar har lagts ned
på att utveckla de AI-strukturer som definierar personlighet och
uppträdande hos varelserna i olika situationer.

När en nivå initieras sätts alla fiender till "strövläge". I det här
läget vandrar fienderna fritt omkring på nivån och letar efter inkräktare.
Om spelaren ger ifrån sig ett ljud, som att avfyra ett vapen inom hörhåll,
kommer fienden att reagera. Medan de överväger den enklaste vägen till
ljudets ursprung förflyttar de sig närmare för att undersöka saken. Normalt
sett är dörrar inte något problem för fiender, så länge de kan öppnas eller
låsas upp av fienden i fråga.

När spelaren är i strid tenderar vissa fiender att ropa på hjälp och
därmed dra till sig alla säkerhetssoldater från en varierande radie till
stridsområdet, såvida inte soldaterna vaktar något.

När spelaren hamnar i fiendens synfält kommer fienden att agera
beroende på saker som aggressionsnivå, om han är skadad, antal vänner i
närheten och avstånd till spelaren. Såvida inte fienden är dödligt skadad
eller en fegis kommer han att gå till attack för att komma inom skotthåll
och döda dig.

Om du flyr utom synhåll och inte orsakar några ljud kommer fienden att
fortsätta i samma riktning som han senast såg dig springa i. Fienden skapar
sig en visuell referens till din senast kända synliga position.

Denna referens kan ändra position medan fienden jagar dig, men om han
når en återvändsgränd kommer han att gå tillbaka till den ursprungliga
referensen och bege sig till andra områden för att leta efter dig.

Ibland kan fienden välja att retirera; få panik och springa iväg i
motsatt riktning från dig. Det kan då vara en god ide att döda den flyende
fienden eftersom de har en tendens att skvallra om din position till
fiendekamrater. Var dock medveten om att fienden kommer att attackera dig
våldsamt om det inte finns några flyktvägar. Tänk på detta innan du jagar
en flyende fiende in i en återvändsgränd.

Som tidigare nämnts vaktar en del enheter viktiga områden i spelet.
Dessa vakter uppträder på ett helt annat sätt, vilket gör dem mycket lojala
på sin post. Du kan dock sätta igång larm som kommer att distrahera dem och
flytta dem från deras tilldelade plats, men de är alltid mycket aggressiva
när du tränger in på deras område.


Fiendeinformation
-----------------

Säkerhetssoldat

En ordinär säkerhetssoldat bär en ergodräkt som skyddar mot några
direkta träffar. Säkerhetssoldater strövar omkring i korridorerna i basen
och skjuter ned inkräktare med sin pistol med kaliber .44, utan att ställa
några frågor först. Deras implantat är enkla och sårbara för probattacker.

Säkerhetsofficer

Säkerhetsofficerare är tuffare, snabbare och elakare än vanliga
soldater. De bär bättre ergodräkter och har en automatpistol med kaliber
.44. Deras implantat är enkla för att bibehålla mänsklig intelligens och
initiativförmåga. Viktiga rum är ofta bara tillgängliga för
säkerhetsofficerare.

Cyberspanare

Graden för de automatiserade försvarsstyrkorna. Svävande en meter över
marken är de en dödlig fiende i övergivna korridorer tack vare deras
hastighet. Den lilla mängd mänsklig vävnad och hjärna som finns kvar
skyddas av ett stålskal. Deras implantat skyddas av extra kretsar som gör
det svårt att ta över en spanare utan att döda den.

Ansiktskramare

Den här genetiskt modifierade varelsen har inte något officiellt namn.
Vi tror att det är en prototyp av en ny stridsenhet som har flytt från
något laboratorium och kan tydligen reproducera sig utan artificiell hjälp.
Den är en perfekt basinkräktare tack vare sin snabbhet och genom att spotta
syra blir den en mycket farlig varelse. De har inte några implantat, men
deras genetiska kontrollmekanismer är mycket sårbara för övertaganden.

Ingenjör

Också kända som "smutsråttor" håller ingenjörerna basen igång. De bär
inte någon rustning och deras implantat är primitiva, men bara att se en
inkräktare gör dem rasande. Om du kommer för nära en ingenjör kommer han
att försöka hugga ihjäl dig med sin brandyxa. Förbarma dig över honom genom
att döda honom. Ingenjörer behövs för att få tillgång till vissa system.

Befälhavare

Basens befälhavare är den tuffaste och farligaste människan du kommer
att stöta på. Han kastar dödliga granater mot inkräktare. Vissa områden har
bara befälhavaren, eller någon som bär en befälhavarnyckel, tillträde till.

Zombie

Zombier är offren för grymma genetiska experiment. De släpar sina
ruttnande lemmar efter sig och är långsamma men också svåra att döda.
Ljuddämpade pistoler är inte så effektiva, men zombier kommer gladeligen
att skjuta på dig för alltid. Deras implantat har problem att kontrollera
den skadade hjärnan och att ta över dem är ofta det enklaste sättet att ge
dem evig frid.

Geleman

Lite är känt om denna avskyvärda varelse, men gelemannen är en annan
genetisk skapelse som är utformad för att motstå extrema tryck.

Mantis

Lite är känt om dessa varelser. De verkar ha något slags psykiskt
vapen.

Mekanoid
     
Starka defensiva enheter som bär på dödliga flechetter. Nittio procent
av deras kroppar har mekaniserats och är rustade för att motstå stora
mängder skada. Deras implantat är starka och en P.P.D.-attack utan att
först bedöva dem kommer att skada dem svårt. Observera att de är begränsade
till strider och kan inte hantera delikata objekt som nycklar eller små
vapen.

Vetenskapsman

Den vetenskapliga personalen i laboratorierna. De bär inte någon
rustning och har klena vapen. Deras implantat har inte utformats för att
motså en probattack, så de kan enkelt tas över. Endast vetenskapsmän har
tillträde till vissa områden.

Stormstyrkor

Aggresiva kommandotrupper, specialtränade för att lokalisera och döda
inkräktare. Deras standardvapen är lasergevär som de gladeligen kommer att
använda för att prickskjuta på dig. Deras rustning är lätt för att inte
hindra deras rörelseförmåga och deras implantat är av mellanklass.

Kameleontsoldat

Huden på kameleonterna har ändrats så att den kamouflerar kroppen.
Kamouflaget fungerar bäst när de står still. Bara när de skjuter eller blir
träffade störs kamouflaget och den ynkliga människan innanför blir synlig.
Det snabba attackgeväret de bär på är farligt att ignorera, så gör inte
det. Implantatet motstår inte upprepade attacker.

Varghuvud

Denna tvåfotade dödsmaskin är en av de farligaste enheterna som finns.
Monterad på den vänstra armen finns ett raketgevär. Jo, du gissade rätt,
raketgevär är inte bra för din hälsa. En del enheter kommer med en
Vulcan-minigun istället. Det kontrollerande implantatet kan bara tas över
om varelsen är bedövad.

Rymdpilot

När de inte manövrerar rymdskepp är piloterna förståeligt nog på
dåligt humör. Rymdpiloten bär på en granatkastare som avfyrar
bedövningsgranater och kan bedöva även den brutalaste varelsen. Den
klumpiga rymddräkten hindrar deras rörelser en del, men den skyddar dem mot
vakuum och probattacker.

Stridscyborg

Stridscyborger är förbättrade, tungt rustade människor som kan
förflytta sig snabbt. De bär på eldkastare för att grilla fiender. På grund
av deras exponerade överkropp är deras implantat svaga jämfört med
hållbarheten på deras kroppar.


BioShifter-kontroll
-------------------
Eftersom du är en mobil BioShifter kan du röra dig i vilken riktning
som helst; framåt, bakåt och sidledes. Du kan även rotera, gå, springa,
titta bakom dig, använda utrustning och terminaler, öppna dörrar, plocka
upp objekt och avfyra vapen.


Portabel prob (P.P.D.)
----------------------
BioShiftern har en inbyggd portabel prob (P.P.D.) som kan användas för
två olika saker.

Den första funktionen är för att låta dig se vad framtiden har att
erbjuda. Då du skickar iväg proben kommer du att se vad den ser genom en
inbyggd mikrokamera (det tredje ögat). Med piltangenterna kan du styra
P.P.D.:n på sin resa framåt, runt hörn och genom korridorer (detta är
mycket användbart om du inte mår bra och vill veta vad som finns framför
dig). Proben kommer bara att räcka i cirka fem sekunder innan överföringen
avbryts eller om den avbryts tidigare av att stöta på en vägg eller en
dörr. Observera att medan du styr P.P.D.:n är din värdkropp utan försvar
och sårbar för fiendeattacker.


Använd P.P.D.:n för att ta över en entitet
------------------------------------------
Den andra funktionen för P.P.D.:n är den viktigaste och är nödvändig
för att klara av dina uppdrag.

Om du har bedövat en karaktär (till exempel med en tazer; se
bedövning) kan du styra proben rakt in i den bedövade karaktären. Om du
lyckades kommer dina Bio-program att initiera en inträngning i hjärnbarken
genom identifikationsimplantatet och din livsstyrka kommer att övergå till
den karaktären. Du blir därmed den nya karaktären och du kan kontrollera
den så länge den lever.

Den här sekvensen är snabb och våldsam, men när du väl har lyckats bör
du se hur din gamla värdkropp faller till golvet när perspektivet ändras.

Att ta över andra karaktärer är nödvändigt i vissa uppdrag. Till
exempel kan du behöva bli en ingenjör för att manövrera någon maskin, eller
kanske en vetenskapsman för att få tillgång till skyddade vetenskapliga
laboratorier, eller till och med en ansiktskramare för att snabbt kunna fly
nära golvet från skrämmande situationer.


Plocka upp objekt och vapen
---------------------------
Du kan bära upp till tre saker (objekt eller vapen) som kan användas
under spelets gång genom att använda funktionstangenterna F1, F2 eller F3.

Ditt förvalda vapen kan alltid nås via F1.

När du springer över ett objekt (som kan plockas upp) kommer det
automatiskt att använda ett av de tomma facken. Om alla fack är fyllda och
du vill byta ut ett objekt du bär på mot det nya objektet, stå bara över
objektet och tryck på F2 eller F3 för att utföra bytet.

Du kan också få information om ditt aktiva objekt eller vapen genom
att hålla nere hjälptangenten.


Vapen
-----
Vapenarsenalen i Genetic Species är en av de mest brutala som någonsin
har setts i ett Amiga-spel. Med elektriska borrar, granatkastare och
raketgevär är du aldrig hjälplös när du ställs inför omöjliga odds. När du
tar över olika karaktärer får du automatiskt tillgång till deras vapen, men
andra vapen finns även runt omkring i omgivningarna.

Kom ihåg att vissa karaktärer bara kan använda vissa vapen, så tänk
efter innan du tar över en annan entitet.


Mer om vapen
------------
Det finns många vapen tillgängliga i Genetic Species, men här är en
kort lista över de vanligaste.

Minigun
Ammunition: kulor
Monterad - extremt hög eldhastighet - ljudlig

44-pistol
Ammunition: kulor
Medium eldhastighet - standardvapen - mycket ammunition - ljudlig

Flechette
Ammunition: metallflisor
Medium skottvidd - hög dödlighet - hög eldhastighet - lite ammunition

Tazer
Ammunition: elektriska laddningar
Mycket ammunition - kort skottvidd - bedövar - tyst

Eldkastare
Ammunition: bensin
Monterad - medium hastighet - kort skottvidd - mycket ammunition

Brandyxa
Närstrid - obegränsad användning

Ljuddämpad pistol
Ammunition: kulor
Mycket ammunition - tyst

Lasermina
Ammunition: sprängämnen
Manuell placering - extremt dödlig - rörelsedetektor

Bedövningsgranatkastare
Ammunition: bedövningsgranater
Minimal eldhastighet - låg hastighet - kort skottvidd - bedövar

Lasergevär
Ammunition: fotoner
Direkt träff - medium skottvidd - lång laddningstid

Plasmapistol
Ammunition: plasmaklumpar
Medium hastighet - medium eldhastighet

Industriborr
Ammunition: kärnkraftsbatteri
Närstrid - det dödligaste vapnet

Raketgevär
Ammunition: sprängämnen
Monterad - hög dödlighet - lite ammunition

Attackgevär
Ammunition: kulor
Hög eldhastighet - hög hastighet

Handgranater
Ammunition: granater
Låg eldhastighet - hög dödlighet


Ammunition
----------
Vapnens blod! Du kommer snart att lära dig att hur bra ett vapen än
är, är det värdelöst utan ammunition. Ammunition kan plockas upp på olika
ställen i nivåerna, men slösa inte på den. Det finns inte något värre än
att fångas i en korridor med sex fullt beväpnade robotar som närmar sig när
du bara har en kula kvar. Kanske bäst att använda den på dig själv? ;-)

En del vapen (som brandyxan) har obegränsat med ammunition.


Bedöva karaktärer
-----------------
Det finns speciella bedövningsvapen. Dessa vapen avger skarpa,
koncentrerade, elektriska energistötar eller bedövningsrök. När de används
korrekt kommer de att bedöva nästan alla levande entiteter.

Ibland blir bedövade entiteter frostblå när deras celler temporärt
stelnar, men i alla lyckade bedövningar slutar karaktären att röra på sig.
Även om det bedövade läget bara är temporärt bör det ge dig nog med tid för
att avfyra din P.P.D. för att ta över karaktären eller för att springa
iväg.

En del mindre vapen kan också bedöva karaktärer, men dessa är inte så
pålitliga.


Portabel karta
--------------
För att hjälpa dig hålla reda på din virtuella position är du utrustad
med en portabel karta. Den kan aktiveras eller deaktiveras med ett
knapptryck och kan skalas för att fylla hela skärmen eller en del av
skärmen.

Du kan även justera ljusstyrkan så att du kan fortsätta spela medan du
använder kartan. Kartan kan dock bara användas som en grov guide till din
position eftersom informationen kan vara gammal och inte visa alla hemliga
platser.


Tips
----
Du vet aldrig vad som kan hända i Genetic Species. En del gåtor är
knepiga och allt bör inte förstöras eller sprängas bort. Håll ögonen öppna
efter hemliga gångar och rum och se alltid till att du har rätt karaktär
för den kommande uppgiften. Lycka till!


Förvalda tangentkontroller
--------------------------
Pil vänster - Rotera vänster
Pil höger - Rotera höger
Pil upp - Gå framåt
Pil ned - Gå bakåt

< - Gå åt vänster
> - Gå åt höger Du kan även gå åt sidan genom att
hålla nere höger Amiga-tangent medan du trycker vänster eller höger
piltangent.

Mellanslag - Öppna dörrar, använd kontakter, terminaler och hissar
Höger alt - Avfyra vapnet
Höger skift - Spring (i kombination med piltangenterna)

Hjälp - Ger dig information om det aktiva vapnet
Radera - Aktivera prob
Esc - Tvinga BioShiftern att lämna värdkroppen
Bakstreck - Titta bakom dig (oaah!)

Skiftlås - Växla kartvisning
Numerisk '+' - Förstora kartan
Numerisk '-' - Förminska kartan
Ctrl och '+' - Öka kartans ljusstyrka
Ctrl och '-' - Minska kartans ljusstyrka

F1 till F3 - Välj vapen eller objekt du bär på

Esc och ~ - Snabbt avslut


Muskontroll
-----------
Om du har valt musen som din huvudsakliga kontrollmetod kan du rotera
360 grader genom att flytta musen åt vänster och åt höger. De tillgängliga
knapparna (vänster, mitten och höger musknapp) kan konfigureras efter behag
och kan användas för att skjuta, gå, springa, gå sidledes, med mera.
Observera: alla tangenter kan även användas när du använder musen.


Till slut
---------
Vi hoppas att du kommer få lika mycket nöje av Genetic Species som vi
hade av att skapa det.

För att hålla dig uppdaterad med framtida förbättringar och
information, besök gärna Vulcans webbplats www.vulcan.co.uk och
utvecklarsidan för Genetic Species www.marble-eyes.dk

Håll utkik efter Genetic Species nivåredigerare på cd-rom! Kommer snart!

Genetic Species cd-rom
upphovsrätt 1998 Vulcan Software Ltd & Marble Eyes.
Alla rättigheter reserverade




