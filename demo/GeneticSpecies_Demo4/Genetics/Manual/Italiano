VULCAN SOFTWARE LIMITED
in associazione con
MARBLE EYES
presenta

G E N E T I C  S P E C I E S
Amiga CDRom


INSTALLAZIONE SU HARD DISK
--------------------------
Genetic Species funziona perfettamente da CD e non richiede
installazione su hard disk, ma dovrai comunque installare alcune librerie
dalla directory 'Install' in base alla configurazione del tuo computer.


POSSESSORI DI SCHEDE GRAFICHE
-----------------------------
Se hai una scheda grafica potrai installare il sistema RTG. Questo
metterà dei file nella directory libs del tuo hard disk e una volta
lanciato Genetic Species ti permetterà di scegliere i modi video dal
requester RTG.


SUPPORTO AUDIO AHI
------------------
Genetic Species sfrutta il sistema audio AHI che permette più canali
audio ed effetti stereo (anche senza una scheda audio) e che dovrebbe
essere installato prima di lanciare Genetic Species.


UTENTI DI PICASSO 96
--------------------
Se hai una scheda grafica Picasso Graphics c'è il programma
d'installazione che metterà le librerie necessarie su hard disk. Avendo una
Picasso probabilmente avrai già i file necessari quindi controlla che
questa non sia una versione più vecchia di quella che già hai.


MUSICA DA CD
------------
Genetic Species contiene una superba musica da CD che viene suonata
durante il gioco, per ottenere il miglior risultato audio assicurati che il
tuo CDRom sia collegato ad un buono stereo e che il volume sia alto!
Genetic Species usa anche l'uscita audio amiga per gli effetti sonori
durante il gioco.


PRIME IMPRESSIONI
-----------------
Dopo aver installato con successo le varie librerie allora sarai in
grado di lanciare Genetic Species con un doppio click sull'icona presente
nel CD.

La prima cosa a comparire è la sequenza dei crediti, per noi è un modo
per far sapere chi siano 'le persone che hanno lavorato duramente', che
hanno passato molte nottate insonni per far giungere a voi Genetic Species.
Per saltare la sequenza dei crediti basta premere semplicemente il pulsante
sinistro del mouse.

Ora mettiti seduto e gustati l'introduzione animata renderizzata in
3D, questo ti aiuterà a capire quello che sta per seguire e a comprendere
la situazione del mondo di Genetic Species. Puoi terminare l'animazione
introduttiva premendo qualsiasi pulsante del mouse. Nota, per favore, che
l'animazione introduttiva non utilizza le schede grafiche.


CONFIGURAZIONE
--------------
Dopo la sequenza introduttiva la prima cosa che vedrai sarà lo schermo
delle opzioni. Usando i tasti cursore e invio sulla tastiera potrai
configurare Genetic Species per sfruttare al meglio la configurazione del
tuo amiga.

Ci sono molte opzioni a disposizione che modificano il funzionamento
di Genetic Species. Puoi modificare molte cose come : dimensioni dello
schermo, configurazione del suono, livello di dettaglio e i sistemi di
controllo. In base alla configurazione del tuo amiga troverai presto il
giusto equilibrio per assicurarti che Genetic Species vada il più veloce e
chiaro possibile sul tuo sistema.

Se il frame rate è un fattore importante durante la scelta della
configurazione, scrivendo `framecount` al posto del codice di livello verrà
mostrato un contatore di frame sullo schermo durante il gioco.

Una volta soddisfatto dalle impostazioni di gioco, potrai salvarle su
hard disk cosicché la prossima volta che riutilizzerai Genetic Species sarà
già impostato sulla configurazione desiderata.

Appena finito nella schermata delle opzioni scegli semplicemente
'Disconnetti' per iniziare a giocare a Genetic Species.


CONFIGURAZIONE NEL DETTAGLIO
----------------------------

Dimensioni finestra

Controlla le dimensioni dell'area di gioco, questa voce ha grande
influenza sulla velocità.

Dettaglio pavimento & soffitto 

Il livello del dettaglio di pavimento e soffitto può essere impostato
su alto, basso o eliminato completamente, il dettaglio basso porta ad un
incremento della velocità di gioco del 10-20% rispetto al dettaglio alto.

Luminosità

Tutto è troppo luminoso nel buio della tua tomba o ci sono riflessi di
sole che macchiano ogni cosa sul monitor? Aumenta o riduci qui la
luminosità.

Audio On/Off

Se vuoi cambiare in modalità AHI, devi disabilitare l'audio, uscire
dal menù, rientrare nel menù audio, e riattivarlo. Si aprirà un requester
AHI, che permetterà di scegliere una nuova modalità o differenti frequenze
di missaggio. Osserva: disabilitando l'audio puoi velocizzare il gioco del
8-20%.

Canali audio

In base alla modalità AHI usata, sono permessi fino a 16 canali di
effetti sonori. Noi raccomandiamo di usare la modalità AHI "Paula: DMA 8
bit stereo" per migliori prestazioni su amiga privi di scheda audio,
comunque i canali audio saranno limitati a 4.

Volume

Incrementa il volume per bilanciare l'audio amiga e la musica da CD.
Nota per favore che un incremento eccessivo potrebbe causare distorsioni
audio.

Controllo giocatore

Qui potrai scegliere le combinazioni di tasti preferite per
controllare il BioShifter.

Controllo mouse

Abilita/Disabilita Mouse - Non c'è bisogno di spiegazioni, no?

Sensibilità

Alcuni mouse sono più sensibili di altri, usa questa opzione per
controllare quanto girerà veloce il BioShifter muovendo il mouse.

Metodi di controllo

Muovendo il mouse verso sinistra il BioShifter girerà in senso orario.
Se questo non dovesse sembrarti comodo, cambia questa voce per invertire la
direzione.

Multitasking On/Off

Se hai bisogno di tenere il sistema operativo e i programmi annessi
attivi tienilo su on. Disabilitando su off il multitasking bloccherai tutti
i programmi incrementando la velocità di gioco del 3-4%. Riattivandolo su
on ripristinerai il sistema.

Buffering

Questa è un'impostazione avanzata per gli utenti delle schede grafiche
che usano una scheda grafica che lavora al meglio con il single buffering.
Su sistemi AGA dovrai sempre usare il double buffering!

Modi Grafici

Una caratteristica per i possessori di scheda grafica; con questa
opzione è possibile forzare Genetic Species a bypassare l'RTG, utilizzando
l'AGA. Non ha alcun effetto su sistemi basati solo su AGA.

Lingue

Qui potrai scegliere la tua lingua, i nostri ringraziamenti vanno ad A.T.O.

Musica da CD On/Off

Se il tuo CD-ROM non dovesse andare bene, prova a disabilitare su off
la musica da CD.

Display munizioni On/Off

Ti annoiano questi terribili contatori trasparenti di munizioni e
barre della vita? Disabilitale qui su off.

Difficoltà Normale/Facile

Questa opzione controlla il fattore danno del gioco. I giocatori polli
sceglieranno l'opzione facile mentre quelli veramente duri sceglieranno
l'opzione normale.


STORIA
------
Dall'inizio del ventunesimo secolo, le corporazioni multi e
trans-nazionali stavano guadagnando potere.

Dalla fine del secolo, la sicurezza mondiale, i commerci e le scienze
erano nelle mani di qualche centinaio di uomini. I complessi industriali e
le stazioni di ricerca erano state installate nello spazio e sulla luna,
dove la ricerca non sarebbe mai stata impedita da problemi ambientali o
etici.

A causa della diffusa competizione e della sicurezza della ricerca, a
tutti gli impiegati delle corporazioni venne installato un meccanismo di
controllo artificiale per assicurare la loro completa fedeltà. Gareggiando
liberamente, i conflitti tra le corporazioni frequentemente esplodevano in
guerre interne, combattute ovunque nel sistema solare, inclusa la terra.
Come risultato il resto della razza umana fu tenuto come ostaggio.

Appena iniziò il ventiduesimo secolo, un'alleanza clandestina era
stata costituita tra i paesi che stavano cercando di indebolire
segretamente il potere delle corporazioni. Questa alleanza era nota anche
come la Counter Force Alliance (C.F.A.) la loro forza era ancora inadeguata
rispetto alla potenza delle corporazioni, e non sarebbe accaduto nulla fino
a che qualcosa non avesse bilanciato le forze. Ciò accadde nel 2208.


GIORNI ODIERNI
(C.F.A. Internal Memo)
----------------------
Apparentemente il laboratorio di ricerche Nepentian sulla parte
lontana del cratere Magnus era presidiato da una forza sconosciuta. Le
osservazioni hanno portato alla luce un'intensa attività bellica entro le
vicinanze della base, che coinvolge almeno tre corporazioni. Due giorni fa
la battaglia sembrava essersi ridotta, ancora non siamo stati in grado di
stabilire quale corporazione ne sia uscita vittoriosa, ammesso ne sia
rimasta alcuna. Durante tutto il giorno abbiamo seguito shuttle militari
che trasportavano truppe e navi da carico dal complesso lunare rimanente,
la stazione di supporto Cantex. Alcune fonti ci hanno riferito che la
destinazione fosse l'asteroide minerario Atlas orbitante intorno alla luna.


Asteroide minerario Atlas
-------------------------
L'asteroide minerario Atlas è stato attualmente convertito in una
fortezza spaziale attrezzata con un'arma spaziale ad alta energia.
Qualunque sia la finalità di questa conversione è sconosciuta ma
sospettiamo possa diventare una minaccia per la terra. La recente alleanza
tra le corporazioni militari rimaste, il Nepentian Defence Triad e il
Lantaz Milsec, (a cui apparteneva la base lunare distrutta) fa venire alla
mente il pensiero di un disastro imminente.

Ieri, 2 basi militari lunari su 3 sono state vaporizzate in quello che
sembrava un incidente causato dalle riserve di armi nucleari ma sospettiamo
che siano azioni autodistruttive provocate da uno sconosciuto aggressore
nemico.

Noi abbiamo disperatamente bisogno di informazioni sulla situazione attuale!


Inizio trasmissioni C.F.A.
--------------------------
Da alcuni anni, all'interno dei complessi delle corporazioni, stiamo
appostando prototipi di 'BioShifter'. Questa unità mobile è in grado di
prendere il controllo di umani, cyborg e droidi tramite i loro impianti
elettronici.

Abbiamo appena attivato uno dei BioShifter all'interno della stazione
di supporto Cantex, dove la maggior parte delle truppe e dei rifornimenti
sta per essere lanciato nello spazio.

Speriamo di ottenere le informazioni di cui abbiamo bisogno.

Fine transmissioni
       

INIZIALIZZAZIONE BIOSHIFTER
---------------------------
Tu sei il primo BioShifter ad essere attivato nella stazione di supporto Cantex.

Una volta che le telecamere montate vengono attivate l'immagine
distorta diventa chiara e presenta il tuo ambiente con una prospettiva 3D
in prima persona.


OBIETTIVI DELLA MISSIONE
------------------------
L'andamento della trama di Genetic Species è bilineare, ciò significa
che dovrai effettuare varie missioni prima di poter proseguire con i
livelli successivi, il modo in cui svolgerai le missioni sarà solo affar
tuo. Presta attenzione alle informazioni sulle missioni, stai allerta e non
dare nulla per scontato.


IL TUO AMBIENTE
---------------
L'ambientazione 3D è presentata con un glorioso stile texture mapped e
light sourced che ti permettono di stabilire un certo feeling
instantaneamente con gli ambienti.

I livelli in Genetic Species sono divisi in ulteriori piattaforme e
ogni piattaforma è collegata da terminali a cui puoi accedere liberamente.
Questo è molto utile per lasciare intere sezioni velocemente nel caso di
distruzione di un livello o in situazioni dove il numero dei nemici sia
fuori dalla vostra portata.


ATTREZZATURA & OGGETTI
----------------------
In tutti i livelli troverai delle installazioni interattive come porte
e armadi che possono essere aperti e chiusi, benché alcuni debbano essere
sbloccati con interruttori o chiavi rosse.

I terminali possono essere trovati in vari posti nei livelli che
permettono di controllare la configurazione durante il gioco.

Ci sono anche BioShifter nascosti che sono visibili solo a te e sono
stati installati dal C.F.A. Attivali (passandogli sopra) e registreranno la
tua posizione attuale. Questo è molto utile se ti trovi `morto` perché ora
ti sarà possibile ricominciare dall'ultima posizione registrata.

Oltre a passaggi segreti e molte stranezze architettoniche ci saranno
pure varie cose e oggetti che vanno dai barili che esplodono, i vortici di
energia, alcuni devono essere lasciati stare dove altri come i vortici
possono essere utilizzati per ripristinare i livelli di energia. Molte
altre cose possono essere usate, raccolte o distrutte ma fallo oculatamente
perché molti oggetti possono aiutare significativamente la tua missione.


PERSONAGGI
----------
Ci sono molti personaggi interessanti e spaventosi in Genetic Species
che vanno dagli ingegneri ai Face huggers, ogni nemico è unico e ha delle
proprie prerogative, come punti deboli e armi, ognuno rappresenta un
pericolo differente.


STRUTTURA DELL'INTELLIGENZA ARTIFICIALE
---------------------------------------
Questo testo è stato preparato per introdurre i giocatori di Genetic
Species ai vari tipi di Intelligenza Artificiale e resistenza delle unità
nemiche per permettere un corretto e bilanciato scontro. Sono state
impiegate molte ore per sviluppare l'intelligenza artificiale che definisce
la personalità e il comportamento delle creature nelle situazioni più
disparate.

Quando viene inizializzato un livello tutti i nemici vengono impostati
sulla modalità `Prowl` come predefinita, in questa modalità i nemici vagano
liberamente per il livello, alla ricerca di invasori. Se il giocatore fa
qualsiasi tipo di rumore, come sparare con un'arma entro il campo d'azione,
il nemico lo noterà e mentre calcola il tragitto più breve per raggiungere
l'origine del rumore, inizierà ad investigare più
approfonditamente.Generalmente, le porte non sono un problema per i nemici,
dal momento che possono essere aperte e/o sbloccate da quel tipo di nemico.

Quando il giocatore è nel vivo del combattimento, alcuni nemici
tendono a gridare per chiamare aiuto e quindi attirano tutte le unità che
si trovano nelle vicinanze del campo di battaglia, a meno che le unità non
siano già in modalità `Guard`.

Quando il giocatore appare nel campo visivo del nemico, il nemico
deciderà cosa fare in base ai livelli di aggressione, salute, danno subito,
numero di alleati e la distanza dal giocatore. A meno che il nemico non sia
mortalmente ferito o sia un evidente codardo, andrà in modalità d'attacco
in cui l'unico scopo è raggiungerti e ucciderti.

Se esci dalla sua visuale e non fai alcun rumore, il nemico continuerà
a seguirti nell'ultima direzione verso cui ti ha visto andare. Crea un
riferimento visuale (patch) sulla tua ultima posizione visibile.

Questo `patch` può cambiare posizione mentre il nemico vi sta dando la
caccia, ma quando raggiunge un punto morto tornerà verso la posizione
iniziale del `patch` e allora si dirigerà verso altri posti per vedere se
può raggiungerti.

Occasionalmente il nemico può decidere di ritirarsi, in preda al
panico e correndo via in una direzione casuale partendo dall'ultima tua
posizione rilevata. Potrebbe essere una buona idea distruggere i nemici che
fuggono visto che tendono a riferire la tua posizione agli altri nemici.
Tuttavia devi fare attenzione al fatto che i nemici ti attaccheranno
violentemente se non hanno una rotta alternativa alla tua. Tienilo in mente
prima di cacciarti in un vicolo cieco.

Come già menzionato alcune unità sorvegliano aree importanti nel
gioco. Hanno una gamma di comportamenti completamente differenti, che li
rende molto fedeli alla loro postazione. Comunque è possibile disattivare
gli allarmi, per distrarli e farli allontanare dalla loro postazione però
sono sempre molto aggressivi quando invadi il loro spazio.


INFORMAZIONI SUI NEMICI
-----------------------

Soldato della Sicurezza

Un soldato ordinario della sicurezza della corporazione che indossa
un'uniforme leggera anatomica che è in grado di resistere ad alcuni colpi
diretti. I soldati della sicurezza girano per i corridoi della base,
andando in cerca di intrusi con le loro pistole .44 e non si fermano mai a
fare domande. I loro impianti sono di basso livello e sono vulnerabili agli
attacchi del probe.

Ufficiale della Sicurezza

Gli ufficiali della sicurezza di grado superiore sono più forti, più
veloci e più abili dei soldati ordinari. Indossano un'uniforme anatomica
potenziata e portano un fucile automatico da .44. I loro impianti sono
semplici per conservare l'intelligenza e l'iniziativa umana. Stanze
importanti spesso sono accessibili solo agli ufficiali della sicurezza.

Cyber Scout

Lo scaglione delle forze di difesa automatizzate. Svolazzano a qualche
piede da terra e sono dei nemici mortali a causa della loro velocità. La
piccola parte umana e il cervello che rimane sono nascosti dentro una
scatola metallica . I loro impianti sono nascosti da una circuiteria extra,
rendendo difficoltoso il tentativo di prenderne il controllo senza
ucciderli.

Face Hugger

Questa creatura progettata geneticamente non ha nessun nome ufficiale.
Riteniamo sia un nuovo prototipo di unità da guerra fuggito da qualche
laboratorio, e apparentemente capace di generarsi senza supporto
artificiale. Essendo il perfetto invasore da base è estremamente veloce e
il suo spruzzo di acido crea un'entità molto pericolosa. Non hanno impianti
ma il loro controllo genetico è un meccanismo molto vulnerabile.

Ingegnere

Anche conosciuto come il `Dirt Rats`, gli ingegneri provvedono al
funzionamento della base, non indossano armature e i loro impianti sono
primitivi, ma il semplice fatto di localizzare un invasore è sufficiente
per portarli in uno stato delirante. Se ti avvicini troppo, cercherà di
farti a pezzi con la sua ascia infuocata, mostragli pietà e uccidilo. Gli
ingegneri sono necessari anche per accedere ad alcuni sistemi.

Comandante

Il comandante della base è l'umano più duro e pericoloso che
incontrerai. Lancia granate mortali verso gli invasori. Alcune zone
limitate sono accessibili solo al comandante o a chiunque porti una carta
d'accesso comandante.

Zombie

Gli zombie sono vittime di malvagi esperimenti genetici. Trascinano i
loro arti in putrefazione, sono lenti ma anche difficili da uccidere. Le
pistole con il silenziatore non sono molto potenti ma gli zombie le
useranno sempre contro di te. I loro impianti hanno difficoltà a
controllare i cervelli danneggiati e prenderne il controllo spesso è il
modo più semplice per dargli l'eterno riposo.

Gel Man

Si hanno poche informazioni su questa creatura addominale ma il Gel
Man è un'altra creazione genetica progettata per ambienti con pressioni
estreme.

Mantis

Si sa poco su queste creature. Sembrano vantare alcuni tipi di
protezione Psi.

Mechanoid

Potenti unità difensive che portano i flechette, fucili mortali. Il
90% del loro corpo è stato reso meccanico e armato per arrecare danni
incredibili. I loro impianti sono potenti, e un attacco del PPD senza
stordirli li danneggerà a fondo. Nota che sono portati solo ai
combattimenti e non possono gestire oggetti delicati come chiavi o piccole
armi.

Scienziato

Il personale scientifico dei laboratori. Non indossano armature e
portano armi leggere. I loro impianti non sono progettati per respingere un
attacco del probe così è facile prendere il loro controllo. Alcune aree
sono accessibili solo agli scienziati.

StormTrooper

Commando di truppe aggressive, allenate in particolare a localizzare e
uccidere gli invasori. L'arma standard è il fucile laser che useranno senza
remore per tenderti imboscate. La loro armatura è leggera per permettergli
la maggior mobilità possibile e i loro impianti sono di medio livello.

Soldato Camaleonte

La pelle dell'uomo camaleonte è stata alterata per mimetizzare il
corpo. Funziona al meglio quando sta fermo, solo quando spara e viene
colpito il campo dove rimane mimetizzato si arresterà e mostrerà il piccolo
umano all'interno. Il fucile ad alta velocità di fuoco portato dai soldati
camaleonti è troppo pericoloso per essere ignorato, quindi non farlo. Gli
impianti cederanno sotto i colpi di attacchi insistenti.

Wolfhead

Questa macchina killer bipede è una delle unità più pericolose. Sul
braccio sinistro è montato un lanciarazzi. Lo hai presupposto, i
lanciarazzi non sono molto salutari per te. Alcune unità hanno invece un
fucile Vulcan. Gli impianti di controllo di queste unità saranno
disabilitate solo se storditi.

Pilota Spaziale

Quando non pilotano le navi spaziali, i piloti sono in un
comprensibile cattivo umore. Il pilota spaziale porta un lanciagranate che
spara granate da stordimento capaci di mettere anche il più grande bruto a
dormire. La goffa uniforme spaziale dà qualche problema nei movimenti, ma
protegge contro vuoto e attacchi del probe.

Cyborg da battaglia

I cyborg da battaglia sono potenziati, umani pesantemente armati
capaci di alte velocità. Portano i lanciafiamme per bruciare i nemici. A
causa della parte superiore del corpo esposta, gli impianti sono deboli
confrontati alla durata del corpo.


CONTROLLO BIOSHIFTER
--------------------
Essendo un BioShifter mobile, hai la possibilità di andare in
qualsiasi direzione, avanti, indietro, di fianco e ruotare, puoi anche
camminare,correre, guardare dietro di te, usare l'equipaggiamento e i
terminali, aprire le porte, raccogliere oggetti e armi da fuoco.


PORTABLE PROBE DEVICE (P.P.D.)
------------------------------
Il BioShifter ha costruito al suo interno un Portable Probe Device
(P.P.D.) che può essere usato per due diversi scopi.
 
La prima funzione è quella di vedere cosa riserva il futuro. Dal
momento in cui lanci il probe vedrai 'ciò che vede' tramite l'utilizzo di
una micro telecamera costruita al suo interno (il terzo occhio). Puoi
pilotare il P.P.D. usando i tasti cursori per guidarlo lungo gli angoli e i
corridoi (è molto utile quando hai poca resistenza e vuoi sapere cosa c'è
più avanti). Il probe durerà solo circa 5 secondi prima che terminino le
trasmissioni o cessi prematuramente di funzionare se colpisce un muro o una
porta. Nota che mentre controlli il P.P.D. il tuo corpo indifeso è
vulnerabile agli attacchi nemici.
 

P.P.D. USATO PER IL RILEVAMENTO DEI MOSTRI
------------------------------------------
La seconda funzione del P.P.D. è l'elemento più importante e
fondamentale per il successo delle missioni.
 
Se in precedenza hai stordito un personaggio (vedi stordimento) allora
puoi guidare il probe diritto verso quel 'Personaggio' ferito. In caso di
buona riuscita allora i tuoi programmi bioneurali inizieranno un'intrusione
nella corteccia cerebrale attraverso l'impianto di identificazione entità e
la tua forza vitale verrà assorbita in quel personaggio consentendoti di
controllarlo e utilizzarlo fino alla fine dell'energia.

La sequenza è veloce e violenta ma una volta andata a buon fine potrai
vedere il tuo corpo precedente cadere sul pavimento poiché cambia la
prospettiva.

Prendere il controllo di altri personaggi è vitale per alcune
missioni, per esempio potresti aver necessità di diventare un ingegnere per
lavorare su un particolare macchinario o magari uno scienziato per ottenere
l'accesso ai laboratori scientifici o anche un Face Hugger per consetirti
una veloce fuga 'vicina al pavimento' da una situazione terrificante.


RACCOGLIERE OGGETTI & ARMI
--------------------------
Hai la possibilità di tenere fino a 3 cose (oggetti o armi) che
possono essere usate durante il gioco premendo il tasto funzione
appropriato F1, F2 o F3.

L'arma predefinita è sempre associata al tasto funzione F1.

Ogni volta che passi sopra ad un oggetto (che può essere raccolto)
automaticamente andrà a riempire una degli slot liberi, in caso tutti gli
slot fossero pieni e tu volessi scambiarne uno dei tuoi con uno nuovo
appena trovato, allora sosta sopra il nuovo oggetto e premi F2 o F3 per
effettuare lo scambio.

Puoi anche ricevere informazioni sull'oggetto o sull'arma attiva
premendo e tenendo premuto il tasto help sulla tastiera.


LE ARMI
-------
L'arsenale disponibile in Genetic Species è uno dei più brutali di
qualsiasi altro gioco mai apparso su amiga, si va da trapani elettrici,
lanciagranate a lanciarazzi, non sarai mai disarmato quando dovrai
fronteggiare incredibili situazioni. Quando controlli alcuni personaggi
automaticamente hai accesso alle loro armi che in molti casi troverai anche
sparse lungo i livelli.

Tieni a mente che la possibilità di usare determinate armi è limitata
solo ad alcuni personaggi quindi fai attenzione quando prendi il controllo
di un'altra entità.


ARMI NEL DETTAGLIO
------------------
Ci sono molte armi disponibili in Genetic Species ma questa è una
breve lista delle più comuni.

FUCILE
Tipo di munizioni: PROIETTILI
Montato - Estrema rapidità di fuoco - Rumoroso

PISTOLA
Tipo di munizioni: PROIETTILI
Media gittata - Distribuzione standard - Molte munizioni - Rumorosa

FLECHETTE
Tipo di munizioni: SCHEGGE METALLICHE
Media gittata - Molto dannoso - Alta rapidità di fuoco - Poche munizioni

TAZER
Tipo di munizioni: CARICHE ELETTRICHE
Carico di munizioni - Breve gittata - Capacità di stordire - Silenzioso

LANCIAFIAMME
Tipo di munizioni: BENZINA
Montato - Media velocità - Breve gittata - Molte munizioni
 
ASCIA INFUOCATA
Combattimento ravvicinato - Uso illimitato

PISTOLA CON IL SILENZIATORE
Tipo di munizioni: PROIETTILI
Molte munizioni - Silenziosa

MINE LASER
Tipo di munizioni: ESPLOSIVI
Impiego manuale - Altamente dannose - Sensibili al movimento
            
LANCIAGRANATE
Tipo di munizioni: GRANATE
Minima rapidità di fuoco - Bassa velocità - Breve gittata - Capacità
di stordire

FUCILE LASER
Tipo di munizioni: FOTONI
Colpo istanteneo - Media gittata - Lungo tempo di caricamento

FUCILE AL PLASMA
Tipo di munizione: COLPI AL PLASMA
Velocità media - Media gittata

TRAPANO INDUSTRIALE
Tipo di munizioni: Batterie a conduzione nucleare
Combattimento ravvicinato - L'arma più mortale
              
LANCIARAZZI
Tipo di munizioni: ESPLOSIVI
Montato - Molto dannoso - Poche munizioni
	
FUCILE D'ASSALTO
Tipo di munizioni: PROIETTILI
Alta rapidità di fuoco - Alta velocità

BOMBE A MANO
Tipo di munizioni: GRANATE
Bassa rapidità di fuoco - Molto dannose


MUNIZIONI
---------
Il sangue di un'arma! Presto imparerai che per quanto sia efficace
un'arma è inutile senza munizioni. Le munizioni possono venir raccolte
all'interno dei livelli ma conserva il necessario dal momento che non c'è
nulla di più brutto che trovarsi intrappolato con un solo proiettile in un
corridoio con 6 Droidi armati sino ai denti che si avvicinano! Meglio
usarlo contro di te! :)

Alcune armi (come l'ascia infuocata) hanno munizioni illimitate.


STORDIMENTO PERSONAGGI
----------------------
Ci sono armi speciali da stordimento, queste rilasciano un fascio
concentrato di energia elettrica con esplosioni o fumo stordente che se
usate nel modo corretto stordiranno quasi tutte le entità viventi.

A volte l'aspetto delle entità stordite prende un colore blu ghiaccio
a causa della solidificazione momentanea delle loro cellule ma tutti i
personaggi storditi rimarranno senza possibilità di muoversi, benché lo
stato di stordimento sia solo temporaneo dovrebbe essere sufficiente per
lanciare il P.P.D. per prenderne il controllo o almeno per scappare.
                                                              
Anche altre armi più piccole possono stordire i personaggi ma non sono affidabili.


MAPPA PORTATILE
---------------
Per tenere traccia della tua posizione virtuale sarai anche
equipaggiato con una mappa portatile, questa può essere attivata o
disattivata con la pressione di un tasto e anche ridimensionata per
riempire tutto il display o solo una parte.

C'è anche la possibilità di controllare la luminosità in modo tale da
consentire di continuare il gioco anche mentre viene consultata la mappa.
Tali mappe possono comunque essere utilizzate solo come guide
approssimative riguardo la tua posizione in quanto le informazioni
potrebbero risultare piuttosto vecchie e non rivelare tutti i passaggi
segreti.


TRUCCHI E SUGGERIMENTI
----------------------
Non si sa mai cosa possa succedere in Genetic Species, alcuni enigmi
sono fuorvianti e non tutto può essere distrutto o fatto esplodere, cerca i
passaggi e le stanze segrete e assicurati sempre di essere il personaggio
giusto per proseguire il lavoro. Buona fortuna!


CONTROLLI PREIMPOSTATI SULLA TASTIERA
-------------------------------------
Tasto cursore freccia sinistra - Ruota a sinistra
Tasto cursore freccia destra - Ruota a destra
Tasto cursore freccia su - Cammina in avanti
Tasto cursore freccia giù - Cammina indietro

< - Procedi sul fianco sinistro
> - Procedi sul fianco destro

È possibile procedere di fianco tenendo premuto il tasto Amiga destro
mentre premi il tasto cursore destro e sinistro.
  
Barra spaziatrice - Attiva porte, interruttori, terminali & ascensori
Alt destro - Sparo
Shift destro - Corsa (devi usare anche i tasti cursore)

Help - Ti informerà sull'arma attiva.
Del - Inizializzazione Portable Probe Device
Esc - Costringe il BioShifter a uscire dal corpo ospite.
BackSlash - Guarda dietro di te (eeek!)

Caps Lock - Attiva il display con la mappa
'+' sul tastierino numerico - Ingrandisce la mappa
'-' sul tastierino numerico - Restringe la mappa
Ctrl e '+' - Aumenta la luminosità della mappa
Ctrl e '-' - Diminuisce la luminosità della mappa

da F1 a F3 - Scegli l'arma o l'oggetto tra quelli che stai trasportando.

Esc e ~ - Uscita rapida


CONTROLLO MOUSE
---------------
Se hai scelto il mouse come dispositivo di controllo primario allora
puoi ruotare a 360 gradi muovendo il mouse a sinistra e a destra. I bottoni
disponibili sul mouse (RMB, MMB, LMB) sono personalizzabili al 100% e
possono essere impostati per sparare, camminare, correre o bombardare etc.
Nota: i tasti possono essere usati anche insieme al mouse.


                        
FINALMENTE
----------
Speriamo che possa divertirti con Genetic Species quanto noi ci siamo
divertiti per realizzarlo.

Per tenerti aggiornato sulle future migliorie e informazioni, visita
il Website della Vulcan

www.vulcan.co.uk
e la pagina degli sviluppatori di Genetic Species
www.marble-eyes.dk

IN ARRIVO IL CDRom GENETIC SPECIES LEVEL CREATOR

Genetic Species CDRom
copyright 1998 Vulcan Software Ltd & Marble Eyes. All rights Reserved.


