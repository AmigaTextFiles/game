VULCAN SOFTWARE LIMITED
in samenwerking met
MARBLE EYES
presenteert

G E N E T I C  S P E C I E S
Amiga CD-ROM


INSTALLATIE NAAR HARDE SCHIJF
-----------------------------
Genetic Species werkt zonder problemen van de CD en heeft geen
installatie naar de harde schijf nodig. Je moet echter wel verschillende
library-bestanden uit de 'Install' directory installeren. Welke bestanden
dit zijn hangt af van de systeemconfiguratie.


EIGENAARS VAN EEN GRAFISCHE KAART
---------------------------------
Als je in het bezit bent van een Grafische kaart moet je het RTG
systeem installeren. Dit plaatst verschillende bestanden in de `libs:'
systeemlade van de harde schijf. Bij het opstarten van Genetic Species kun
je via het dialoogvenster dan uit verschillende schermmodi kiezen.


AHI GELUIDSONDERSTEUNING
------------------------
Genetic Species maakt gebruik van het AHI geluidssysteem, dit maakt
meerdere kanalen en stereo geluidseffecten mogelijk (zelfs zonder
geluidskaart). AHI moet geïnstalleerd worden op het systeem voordat Genetic
Species gestart wordt.


EIGENAARS VAN PICASSO 96
------------------------
Gebruikers van een Picasso Grafische kaart kunnen gebruik maken van
een volledig installatieprogramma welk de benodigde libraries op de harde
schijf zal plaatsen. Je zult, als je een Picasso kaart hebt, waarschijnlijk
zelf al de benodigde bestanden hebben, controleer dus of deze libraries
niet ouder zijn dan de reeds geïnstalleerde libraries.


CD MUZIEK
---------
Genetic Species bevat geweldige CD muziek welke tijdens het spel wordt
afgespeeld. Om het beste hieruit te halen moet u er zeker van zijn dat de
audio uitgang van de CD-ROM speler is aangesloten op een goede stereo
geluidsinstallatie, en dat het volume hoog staat! Genetic Species maakt ook
gebruik van de Amiga audio uitgang voor alle geluidseffecten in het spel.


EERSTE IMPRESSIE
----------------
Wanneer de diverse noodzakelijke library-bestanden succesvol
geïnstalleerd zijn kun je Genetic Species starten door op het icoon op de
CD te dubbelklikken.

Als eerste komt de Credit sequence, dit is onze kans om te laten weten
wie al die 'hard werkende mensen' zijn die veel slapeloze nachten hebben
gehad om Genetic Species te maken. Om de Credit sequence over te slaan
drukt u op de linker muisknop.

Ga nu maar lekker zitten en geniet van de ongelooflijke 3D intro
animatie, deze brengt je in de stemming voor wat er gaat komen en geeft je
inzicht in de huidige situatue in de Genetic Species wereld. Je kunt de
intro animatie afbreken door op een muisknop te drukken. Denk eraan dat de
intro animatie geen gebruik maakt van Grafische kaarten.


CONFIGURATIE
------------
Het eerste dat je zult zien na de intro sequences is het
configuratiescherm. Door middel van de pijltjestoetsen en de return toets
op het toetsenbord kun je Genetic Species optimaal instellen voor de
gebruikte systeemconfiguratie.

Er zijn vele opties beschikbaar die Genetic Species kunnen
beïnvloeden. Je kunt vele dingen veranderen, zoals de schermgrootte, de
geluidsinstellingen, het detailniveau en de besturingsmethodes. Afhankelijk
van de systeemconfiguratie zul je snel de goede balans vinden om Genetic
Species te laten werken op de hoogste snelheid en de beste duidelijkheid.

Als de frame rate (snelheid van de beeldschermopbouw) een belangrijke
factor is bij het instellen dan kun je `framecount` invoeren als
level-code. Vervolgens zal de frameteller getooond worden op het scherm
tijdens het spelen.

Als je tevreden bent met de instellingen kun je deze bewaren op de
harde schijf. De volgende keer dat je Genetic Species speelt zullen de
instellingen dan naar je voorkeur ingesteld staan.

Wanneer je klaar bent in het configuratiescherm kies je 'Disconnect'
om te beginnen met Genetic Species.


CONFIGURATIE IN DETAIL
----------------------

Window Size

Beïnvloedt de grootte van het afgebeelde speelveld. Deze instelling
heeft verreweg de meeste invloed op de snelheid van de beeldschermopbouw.

Floor & Ceiling Detail Mapping

Het detailniveau van de graphics van de grond en het plafond kan
ingesteld worden op hoog, laag, of helemaal uit. Een laag detailniveau is
ongeveer 10% tot 20% sneller dan een hoog detailniveau.

Luminance Factor

Is alles te fel in het donker of overstralen de reflecties van het
zonlicht op je monitor alle andere details? Verhoog of verlaag dan hier de
helderheid van de graphics.

Audio On/Off

Indien je de AHI modus wilt wijzigen dan moet je het geluid uitzetten,
het menu verlaten, het Audio-menu weer ingaan, en het geluid weer
aanzetten. Een AHI dialoogvenster zal dan tevoorschijn komen waarin je een
nieuwe modus of een andere mix-frequentie kunt kiezen. Opmerking: Zonder
geluid kan het spel 8% tot 20% sneller zijn.

Channels

Afhankelijk van de gebruikte AHI modus kunnen tot 16 kanalen voor
geluidseffecten gebruikt worden. We raden aan de AHI modus "Paula: DMA 8
bit stereo" te kiezen voor de beste prestatie van een Amiga zonder
geluidskaart. In deze modus zullen echter slechts 4 geluidskanalen gebruikt
worden.

Volume

Stel het volume zo in dat het Amiga geluid en de CD muziek goed op
elkaar zijn afgestemd. Denk er wel aan dat een te hoog volume vervorming
van het geluid kan veroorzaken.

Player Control

Hier kunt u uw favoriete toetsinstellingen kiezen om de BioShifter te besturen.

Mouse Control

Muisbesturing aan- of uitzetten. Hiervoor is geen uitleg nodig.

Sensitivity Factor

Sommige muizen zijn gevoeliger dan andere, gebruik dit menu om in te
stellen hoe snel de BioShifter draait als de muis bewogen wordt.

Control Method

Als je de muis naar links beweegt draait de BioShifter met de klok
mee. Indien je dit onlogisch vind dien je deze instelling aan te passen om
de besturing om te draaien.

Multitasking On/Off

Als je het besturingssysteem en de andere programmma's door wilt laten
draaien tijdens het spelen van het spel dient deze keuze op 'On' te staan.
Door de multitasking uit te zetten bevriezen alle overige programma's
waardoor het spel 3% tot 4% sneller loopt. Door deze optie aan te zetten
komt het besturingssysteem weer terug.

Buffering

Een echt mega-geavanceerde optie voor de eigenaars van een Grafische
kaart die het beste werkt met enkelvoudige buffering. Op AGA systemen moet
je altijd dubbele buffering gebruiken!

GfxMode

Een optie voor eigenaars van een Grafische kaart; hiermee kun je
Genetic Species dwingen om AGA te gebruiken i.p.v. RTG. Dit heeft geen
effect op systemen die uitsluitend beschikken over AGA.

Language Options

Kies hier de taal van je voorkeur, met dank aan de A.T.O.

CD Music On/Off

Als de CD-ROM speler een vreemd gedrag vertoond, probeer het dan eens
zonder de CD muziek.

Ammo Display On/Off

Vind je die geweldige transparante munitietellers en vitaliteitsmeters
vervelend? Zet deze weergave dan met deze optie uit.

Difficulty Normal/Easy

Deze optie stelt de kwetsbaarheid van de speler in. Alleen
slappelingen zullen voor Easy kiezen, als je echt cool bent kies je Normal.


ACHTERGRONDINFORMATIE
---------------------
Sinds het begin van de 21e eeuw hebben Multi- en Transnationale
ondernemingen steeds meer macht gekregen.

Tegen het eind van deze eeuw waren de mondiale veiligheid, commercie
en wetenschap in handen van een paar honderd mensen. Industriële complexen
en onderzoekscentra werden opgezet in de ruimte en op de maan waar het
onderzoek totaal niet gehinderd zou worden door ethische- of
milieu-overwegingen.

Vanwege de wijd verspreide competitie en ten behoeve van de veiligheid
van het onderzoek was bij alle werknemers een kunstmatige controlechip
geïmplanteerd om verzekerd te zijn van hun loyaliteit. Door de ongeremde
competitie ontstonden herhaaldelijk kleine oorlogen die overal in het
zonnestelsel, inclusief op aarde, werden uitgevochten. Hierdoor werd het
overige deel van de mensheid tot gijzelaars gemaakt.

Toen de 22e eeuw begon werd een ondergrondse alliantie gevormd door
landen die er in het geheim naar streefden de macht van de ondernemingen te
ondermijnen. Deze alliantie was bekend als de Counter Force Alliance
(C.F.A.). De C.F.A. was echter niet opgewassen tegen de macht van de
ondernemingen en ze kregen pas iets voor elkaar toen iets de machtsbalans
deed doorslaan. Dit gebeurde in 2208.


HUIDIGE SITUATIE
(C.F.A. Interne Memo)
--------------------
Het bleek dat de Nepentische onderzoekslaboratoria gesitueerd aan de
achterkant van de Magnus krater waren ingenomen door een onbekende macht.
Waarnemingen toonden hevige grondgevechten aan in de buurt van de basis,
tussen tenminste drie ondernemingen. Twee dagen geleden leken de gevechten
afgenomen te zijn. We hebben echter nog niet kunnen vaststellen welke
onderneming er als winnaar is uitgekomen, indien hier al sprake van is. De
hele dag door hebben we militaire shuttles gevolgd die troepen en lading
(afkomstig van de overgebleven faciliteit op de maan - het Cantex
bevoorradingsstation) vervoerden. Volgens onze bronnen was de Atlas
Mijnasteroïde de bestemming.


Atlas Mijnasteroïde
-------------------
De Atlas Mijnasteroïde wordt op dit moment omgebouwd tot een zwaar
bewapend ruimtefort met krachtige ruimtewapens. Het doel van deze ombouw is
niet bekend, maar we verwachten dat het een bedreiging voor Aarde zou
kunnen worden. De recente alliantie tussen de overgebleven militaire
ondernemingen, de Nepentian Defence Triad en Lantaz Milsec, (voormalig
eigenaar van de verwoestte maanbases) geeft de suggestie van kennis over
een aankomende ramp.

Gisteren zijn 2 van de 3 maanbases in rook opgegaan, door wat lijkt op
ongelukken die te maken hebben met opgeslagen nucleaire wapens. Echter, we
vermoeden dat het zelfvernietigingsacties waren, gericht tegen een
onbekende vijand.

We hebben dringend informatie nodig over de huidige situatie!


Begin C.F.A. Transmissie
------------------------
Reeds enkele jaren hebben we binnen de complexen van de ondernemingen
prototypes van de 'BioShifter' geplaatst. Dit mobiele apparaat is in staat
controle over mensen, cyborgs en droids op zich te nemen via hun
electronische implantaten.

We hebben zojuist een van de BioShifters in het Cantex
bevoorradingsstation geactiveerd. Via dit station wordt het meerendeel van
de troepen en voorraden de ruimte in gelanceerd.

Laten we hopen dat we de benondigde informatie krijgen.

Einde Transmissie


BIOSHIFTER INITIALISATIE
------------------------
Jij bent de eerste BioShifter die wordt geactiveerd in het Cantex
bevoorradingsstation.

Wanneer de op jou aangebrachte camera's eenmaal zijn geactiveerd
klaart het verstoorde beeld op en tonen zij de omgeving in een 3D
perspectief.


DOEL VAN DE MISSIE
------------------
De ontwikkeling van het verhaal volgt meer dan één spoor. Dit wil
zeggen dat je verschillende missies moet volbrengen voordat je naar een
volgend level kunt doorgaan. Hoe je de missies volbrengt moet je helemaal
zelf weten. Let goed op bij de instructies over de missie, wees ten alle
tijden op je hoede en neem niets als vanzelfsprekend aan.


DE OMGEVING
-----------
De 3D omgeving is prachtig uitgevoerd met texture mapping en
lichteffecten die ervoor zorgen dat je onmiddelijk een realistische indruk
van de omgeving krijgt.

De levels in Genetic Species zijn onderverdeeld in platformen. Alle
platformen zijn verbonden door liften, welke je vrijelijk kunt gebruiken.
Dit ontwerp is erg handig om een gehele sectie snel te kunnen verlaten in
geval van vernietiging van het level, of in situaties waar extreem veel
vijanden zijn.


AANKLEDING
----------
Door de levels heen kom je veel bedienbare apparatuur zoals deuren en
kasten tegen die geopend en gesloten kunnen worden. Sommigen echter moeten
eerst ontsloten worden met behulp van een schakelaar of toegangspas.

In verschillende fasen van de levels bevinden zich computerterminals
waar de In-Game configuratie aangepast kan worden.

Er zijn ook verborgen BioShifters die alleen jij kunt zien en die door
de C.F.A. zijn geplaatst. Je kunt ze acitveren door eroverheen te lopen, ze
zullen dan je huidige positie onthouden. Dit is erg handig, op deze manier
kun je, wanneer je `dood' bent, overnieuw beginnen vanaf de laatst
onthouden positie.

Er zijn veel geheime gangen en andere eigenaardigheden in de bouw,
dingen variërend van exploderende vaten tot energiedraaikolken. Van de ene
moet je afblijven, terwijl je andere, zoals de draaikolken, kunt
binnenstappen om energie op te laden. De meeste andere dingen kunnen
bediend, opgepakt of vernietigd worden. Maar wees verstandig hiermee, omdat
veel dingen je flink kunnen helpen met de missies.


EENHEDEN
--------
Er zijn vele interessante en angstaanjagende vijanden in Genetic
Species. Deze lopen uiteen van Engineers tot Face huggers. Elke vijand is
uniek en heeft zijn of haar eigen sterke en zwakke punten en eigen wapens,
en ze vormen allemaal een andere dreiging.


KUNSTMATIGE INTELLIGENTIE
-------------------------
Deze tekst is geschreven om de speler van Genetic Species inzicht te
geven in de gebruikte kunstmatige intelligentie structuren en de
weerbaarheid van vijandelijke eenheden die zo een gebalanceerde uitdaging
vormen. Er zijn vele uren gestoken in het ontwikkelen van de KI structuren
die de persoonlijkheid en het gedrag van de wezens in verschillende
situaties bepalen.

Bij het laden van een level worden alle eenheden standaard in de
`prowl' modus gezet. In deze modus lopen de vijanden vrij door het level,
op zoek naar indringers. Als de speler ook maar een enkel geluidje maakt,
zoals het afvuren van een wapen binnen gehoorsafstand, zal de vijand dit
merken en de snelste route naar de geluidsbron bepalen, om op onderzoek uit
te gaan. In het algemeen vormen deuren geen probleem voor vijanden, zolang
ze geopend kunnen worden door het betreffende type vijand.

Wanneer de speler in een gevecht is verwikkeld kunnen sommige vijanden
om hulp roepen. Hiermee zullen alle beveiligingseenheden in de buurt die
niet reeds in `Guard` modus staan zich mengen in de strijd.

Wanneer de speler in het gezichtsveld van de vijand terecht komt
beslist de vijand wat hij zal doen, afhankelijk van zijn aggressie,
gezondheid, opgelopen schade, aantal bondgenoten en de afstand tot de
speler. Tenzij de vijand dodelijk gewond is of gewoon een lafaard is, zal
deze in `Attack` modus gaan waarbij zijn enige doel is om in de buurt te
komen en je te doden.

Wanneer je uit het zicht raakt en geen enkel geluid maakt zal de
vijand dezelfde richting blijven volgen als waarin hij je voor het laatst
heeft zien gaan. Hij maakt een visuele referentie (ook wel een `patch`
genoemd) naar je laatst zichtbare positie.

De positie die deze `patch` aangeeft kan wijzigen terwijl de vijand op
je jaagt, maar als de vijand doodloopt dan zal hij teruggaan naar de
positie die de `patch` eerder aangaf, en dan andere richtingen in gaan om
te proberen je daar te vinden.

Af en toe zal de vijand zich terugtrekken, in paniek raken en in
tegengestelde richting van de speler wegrennen. Het is misschien een goed
idee om vluchtende vijanden te elimineren aangezien ze bondgenoten kunnen
vertellen waar je loopt. Wees ervan bewust dat ze je gewelddadig zullen
aanvallen als ze niet van je weg kunnen komen. Denk hieraan voordat je de
vluchtende een doodlopend stuk in jaagt.

Zoals reeds eerder gezegd bewaken sommige eenheden belangrijke delen
van het spel. Hun gedrag wijkt af van die van de anderen, ze blijven
namelijk op hun positie. Het is mogelijk om een alarm af te laten gaan
waardoor ze afgeleid raken en weggaan van hun post, maar ze zijn altijd erg
aggressief wanneer je in hun territorium komt.


INFORMATIE OVER VIJANDEN
------------------------

Beveiligingssoldaat

Dit is een gewone beveiligingssoldaat van de ondernemingen. Ze dragen
een licht gepantserd pak welke enkele kogels kan tegenhouden. De
beveiligingssoldaten zwerven rond door de gangen van de basis. Ze schieten
op iedere indringer met hun .44 Pistols zonder eerst vragen te stellen. Hun
implantaten zijn van een laag niveau en ze zijn kwetsbaar voor aanvallen
van het P.P.D.

Beveiligingsagent

Beveiligingsagenten met een hoge rang zijn sterker, sneller en gemener
dan de gewone soldaten. Ze dragen een betere bescherming en hebben een .44
Automatic Gun. Hun implantaten zijn simpel waardoor hun menselijke
intelligentie en initiatieven bewaard zijn gebleven. Belangrijke ruimtes
zijn vaak alleen toegankelijk voor Beveiligingsagenten.

Cyber Scout

Dit is de rang van de automatische verdedigingskrachten. Ze zweven een
stukje boven de grond en zijn door hun snelheid een dodelijke vijand in
verlaten gangen. Het kleine beetje menselijke vlees en hersenen dat zij nog
bevatten is verborgen in een stalen bekisting. Hun implantaten worden
beschermd door extra electronica, waardoor het lastig is om ze over te
nemen zonder ze te doden.

Face Hugger

Dit genetisch gemanipuleerde wezen heeft geen officiële naam. We
vermoeden dat het een prototype is voor oorlogsdoeleinden en dat het is
ontsnapt uit een of ander laboratorium. Ze schijnen zich voort te kunnen
planten zonder enige kunstmatige hulp. Ze zijn zeer snel en spugen een
soort zuur, wat hen zeer gevaarlijk maakt. Ze hebben geen implantaten, maar
hun genetische controlefuncties zijn erg kwetsbaar voor overnames.

Engineer

Ook wel bekend onder de naam `Dirt Rats`. De engineers zorgen er voor
dat de basis blijft draaien. Ze dragen geen pantsering en hun implantaten
zijn erg primitief, maar zodra ze een indringer zien barsten ze al snel uit
in bloeddorstige razernij. Als je de Engineer te dicht nadert zal hij je in
stukken hakken met zijn Fire Axe. Toon genade en maak hem af! Engineers
zijn nodig om bepaalde systemen te kunnen binnengaan.

Bevelhebber

De bevelhebber van de basis is de sterkste en gevaarlijkste menselijke
soort die je zult tegenkomen. Hij gooit met dodelijke granaten naar
indringers. Sommige afgesloten gebieden zijn alleen toegangkelijk voor een
bevelheber, of voor iemand die een bevelhebberspas bezit.

Zombie

Zombies zijn slachtoffers van kwaadaardige genetische experimenten.
Doordat ze hun rottende ledematen overal met zich meedragen zijn ze niet
snel, maar wel moeilijk om te doden. Geweren met geluidsdemper zijn weinig
dodelijk, maar toch zullen de zombies altijd vrolijk op je blijven
schieten. Hun implantaten hebben moeite met het besturen van de beschadigde
hersenen, en de makkelijkste manier om ze eeuwige rust te geven is door ze
over te nemen.

Gel Man

Er is weinig informatie over dit wezen, maar de Gel Man is nog een
genetische creatie, ontworpen voor een omgeving met een extreme druk.

Mantis

Over deze wezens is ook weinig informatie beschikbaar. Ze schijnen een
soort Psi-wapen te gebruiken.

Mechanoid

Sterke verdedigingseenheid, bewapend met de dodelijke Flechette Guns.
90% van hun lichaam is gemechaniseerd en zwaar gepantserd, hierdoor kunnen
ze enorme aanvallen opvangen. Hun implantaten zijn sterk, een aanval met
het P.P.D. zonder ze eerst te verdoven brengt ze ernstige schade toe. Denk
eraan dat ze slechts bedoeld zijn om oorlog te voeren, en dat ze niet
geschikt zijn voor kwetsbare voorwerpen zoals beveiligingspassen en lichte
wapens.

Scientist

Dit is het wetenschappelijk personeel van de laboratoria. Ze hebben
geen bepantsering en ze dragen zwakke wapens. Hun implantaten zijn niet
ontworpen om een aanval van het P.P.D. af te weren dus kunnen ze makkelijk
overgenomen worden. Sommige ruimtes zijn alleen toegankelijk voor
wetenschappers.

StormTrooper

Aggressieve commandotroepen, speciaal getraind om indringers op te
sporen en te elimineren. Het standaard wapen is de Laser Rifle, welke zij
als sluipschutter zonder aarzelen tegen jou zullen gebruiken. Hun
bepantsering is licht omdat ze snel moeten zijn, hun implantaten zijn van
een normaal niveau.

Chameleon Soldier

De huid van de kameleonman is aangepast om het lichaam te camoufleren.
Dit heeft het beste effect wanneer hij stilstaat. Alleen wanneer hij schiet
of geraakt wordt zal zijn camouflageschild onderbroken worden. Het snelvuur
Assault Rifle dat een kameleonsoldaat bij zich draagt is te gevaarlijk,
negeer deze dus niet. Zijn implantaten zullen bezwijken onder
achtereenvolgende aanvallen.

Wolfhead

Deze moordmachine op twee benen is een van de gevaarlijkste eenheden
die je tegen zult komen. Op zijn linkerarm zit een Rocket Launcher
gemonteerd. Je raadt het al: de raketwerpers zijn slecht voor je
gezondheid. Sommige eenheden hebben een Vulcan Minigun in plaats van een
raketwerper. Hun implantaten kunnen alleen uitgeschakeld worden door deze
eenheid eerst te verdoven.

Space Pilot

Wanneer deze piloot niet een ruimteschip bestuurt is hij
vanzelfsprekend in een zeer slechte bui. De Space Pilot draagt een
granaatwerper mee die verdovingsgranaten afwerpt welke in staat zijn zelfs
de grootste bruut in slaap te krijgen. Het onhandige ruimtepak belemmert
zijn mobiliteit, maar beschermt hem tegen een vacuum en aanvallen van het
P.P.D.

Battle Cyborg

Battle Cyborgs zijn geavanceerde en zwaar gepantserde mensen, en zijn
in staat hoge snelheden te behalen. Ze hebben Flame Throwers waarmee ze
vijanden kunnen roosteren. Doordat hun bovenlichaam geheel onbeschermd is
zijn hun implantaten zwak in vergelijking met de duurzaamheid van het
lichaam.


BIOSHIFTER BESTURING
--------------------
Je kunt, als BioShifter, elke kant op gaan: vooruit, achteruit,
zijwaarts en je kunt draaien. Je kunt ook lopen, rennen, omkijken,
terminals en uitrusting bedienen, deuren openen, objecten pakken en wapens
afvuren.


PORTABLE PROBE DEVICE (P.P.D.)
------------------------------
De BioShifter heeft een ingebouwde `Portable Probe Device' (P.P.D.)
welke gebruikt kan worden met twee verschillende doeleinden.

De eerste functie stelt je in staat te zien wat de toekomst zal
brengen. Zodra je het P.P.D. hebt geactiveerd, kun je door de ingebouwde
camera (het derde oog) van het P.P.D. kijken. Je kunt het P.P.D. met de
pijltjestoetsen besturen, om bijvoorbeeld hoeken om en gangen door te gaan
(dit komt van pas als je energie bijna op is en je wilt weten wat je te
wachten staat). Het P.P.D. zal de transmissie na 5 seconden afbreken of al
eerder als het een deur of muur raakt. Denk eraan dat je zelf zeer
kwetsbaar bent en kan worden aangevallen tijdens het besturen van het
P.P.D.


P.P.D. GEBRUIK VOOR OVERNAME VAN VIJANDELIJK LICHAAM
----------------------------------------------------
De tweede functie van het P.P.D. is het belangrijkste en onmisbaar
voor succes in de missies.

Als je zojuist een figuur hebt verdoofd (zie Verdoving) kun je het
P.P.D. direct in het verdoofde lichaam leiden. Wanneer dit succesvol is
zullen je eigen Bio programma's een Cerebral Cortex overname starten, via
de controlechip van het nieuwe lichaam. Je zult dan de overstap naar dat
lichaam maken, die je in staat stelt om het te besturen en 'worden' voor de
rest van jouw leven.

Het gebeurt snel en gewelddadig, maar als het eenmaal gelukt is kun je
je voormalige lichaam op de grond zien vallen nadat je naar het nieuwe
lichaam bent overgestapt.

Het overnemen van andere wezens is noodzakelijk voor sommige missies,
je kunt bijvoorbeeld als Engineer (technicus) speciale apparatuur bedienen,
of als wetenschapper toegang krijgen tot beveiligde wetenschappelijke
laboratoria, of zelfs als Face Hugger snel door een lage doorgang uit een
gevaarlijke situatie ontsnappen.


OPPAKKEN VAN WAPENS EN OBJECTEN
-------------------------------
Je bent in staat om drie dingen (voorwerpen of wapens) tegelijk te
dragen welke tijdens het spel geselecteerd kunnen worden door middel van de
F1, F2 of F3 toetsen.

Het standaard wapen bevindt zich altijd onder de toets F1.

Wanneer je over een voorwerp (dat opgepakt kan worden) loopt zal dit
automatisch op een vrije plek terecht komen. Als er geen ruimte meer over
is en je één van je huidige voorwerpen wilt omruilen voor een ander
gevonden voorwerp, ga dan bij het voorwerp staan en toets F2 of F3 om de
voorwerpen om te ruilen.

Je kunt informatie over het actieve voorwerp krijgen door de help
toets op het toetsenbord ingedrukt te houden.


WAPENS
------
Het wapenarsenaal in Genetic Species is een van de meest brute ooit in
een Amiga spel, variërend van Electric Drills (electrische boren), Grenade
Launchers (granaatwerpers) tot Rocket Launchers (raketwerpers). Je zult
nooit hulpeloos zijn als je oog in oog staat met grote overmacht. Als je
bepaalde wezens overneemt krijg je automatisch toegang tot hun wapens, maar
er liggen ook veel wapens verspreid over het gebied.

Denk eraan dat sommige wapens alleen werken bij bepaalde wezens, wees
dus voorzichtig en maak goede keuzes bij het overstappen naar iemand
anders.


WAPENS IN DETAIL
----------------
Er zijn veel wapens beschikbaar in Genetic Species. Hier is een korte
lijst van de meest voorkomenden.

MINI GUN  (Automatisch Machinegeweer)
Munitie: KOGELS
Gemonteerd - Hoge vuursnelheid - Luidruchtig

.44 PISTOL  (Pistool)
Munitie: PATRONEN
Beperkte vuursnelheid - Standaard uitvoering - Veel munitie - Luidruchtig

FLECHETTE  (Metaalschieter)
Munitie: METALEN SPLINTERS
Beperkt bereik - Uiterst dodelijk - Hoge vuursnelheid - Weinig munitie

TAZER
Munitie: ELEKTRISCHE SCHOKKEN
Veel munitie - Klein bereik - Verdoving mogelijk - Stil

FLAME THROWER  (Vlammenwerper)
Munitie: BENZINE
Gemonteerd - Gemiddelde Snelheid - Klein Bereik - Veel Munitie
 
FIRE AXE  (Vuurbijl)
Oog-in-oog gevechten - Onbeperkt gebruik

SILENCED PISTOL  (Pistool met geluidsdemper)
Munitie: PATRONEN
Veel munitie - Gedempt geluid

LASER MINE  (Lasermijn)
Munitie: EXPLOSIEVEN
Handmatig plaatsen - Uiterst dodelijk - Bewegingssensor
            
STUN LAUNCHER  (Lanceerbuis voor verdovingsgranaten)
Munitie: VERDOVINGSGRANATEN
Erg lage vuursnelheid - Lage Snelheid - Klein Bereik - Verdoving Mogelijk

LASER RIFLE  (Lasergeweer)
Munitie: LICHTDEELTJES
Directe inslag - Beperkt bereik - Lange herlaadtijd

PLASMA GUN  (Plasmageweer)
Munitie: PLASMA KOGELS
Beperkte snelheid - Beperkte vuursnelheid

INDUSTRIAL DRILL  (Industriële boor)
Munitie: NUCLEAIR AANGEDREVEN BATTERIJ
Oog-in-oog gevechten - Het dodelijkste wapen
              
ROCKET LAUNCHER  (Raketwerper)
Munitie: EXPLOSIEVEN
Gemonteerd - Uiterst dodelijk - Weinig munitie
        
ASSAULT RIFLE  (Aanvalsgeweer)
Munitie: KOGELS
Hoge vuursnelheid - Hoge snelheid

HAND GRENADE  (Handgranaat)
Munitie: GRANATEN
Lage vuursnelheid - Uiterst dodelijk


AMMUNITIE
---------
Het bloed van een wapen! Je zult vrij snel doorhebben dat hoe goed een
wapen ook is, het is nutteloos zonder munitie. Munitie kan door alle levels
heen verzameld worden. Maar wees zuinig op je munitie, want niets is erger
dan je in een gang te bevinden met 6 volledig bewapende robots die op je
afkomen terwijl je zelf nog maar een kogel over hebt. Het beste kun je deze
kogel dan voor jezelf gebruiken! :)

Sommige wapens (zoals de Fire Axe) hebben onbeperkte munitie.


EENHEDEN VERDOVEN
-----------------
Er zijn speciale verdovingswapens beschikbaar, deze produceren sterk
geconcentreerde elektrische energiestoten of verdovende gassen. Bij goed
gebruik worden bijna alle levende eenheden verdoofd.

Soms zullen de verdoofde eenheden een blauwe vrieskleur krijgen
doordat hun cellen tijdelijk solide worden, maar bij alle succesvolle
verdovingen blijft het figuur onbeweeglijk. Alhoewel de verdoving slechts
tijdelijk is moet er genoeg tijd zijn om met het P.P.D. de overstap naar
het lichaam te maken of om weg te rennen.

Sommige kleinere wapens kunnen ook verdoven maar deze zijn niet erg betrouwbaar.


DRAAGBARE PLATTEGROND
---------------------
Om je locatie bij te kunnen houden ben je uitgerust met een draagbare
plattegrond. Deze kan geactiveerd of gedeactiveerd worden door op een knop
te drukken. Van deze plattegrond kan ook de schaalgrootte worden ingesteld
om deze al dan niet beeldvullend te maken.

Er is ook een mogelijkheid om de verlichting in te stellen zodat het
gedimd kan worden zodat je door kunt spelen tijdens het kaartlezen. De
kaarten moeten echter alleen maar als een ruwe indicatie voor je locatie
gebruikt worden aangezien de gegevens gedateerd kunnen zijn en niet alle
geheime locaties zullen tonen.


HINTS EN TIPS
-------------
Je weet nooit wat je tegen zult komen in Genetic Species. Sommige
puzzels zijn hoofdbrekend en niet alles moet vernietigd of opgeblazen
worden. Kijk uit naar geheime gangen en kamers en zorg er altijd voor dat
je de juiste figuur gebruikt om de taak te volbrengen. Veel succes!


DEFAULT KEYBOARD CONTROLS
-------------------------
Pijl Naar Links - Linksom Draaien
Pijl Naar Rechts - Rechtsom Draaien
Pijl Naar Boven - Vooruit Lopen
Pijl Naar Onder - Achteruit Lopen

< - Stap Naar Links
> - Stap Naar Rechts

Je kunt ook zijwaarts gaan door de rechter Amiga-toets ingdrukt te
houden en dan de pijltjestoets naar links of rechts te gebruiken.

Spatiebalk - Bedienen van deuren, schakelaars, terminals en liften
Rechter Alt - Wapen afvuren
Rechter Shift - Rennen (in combinatie met de pijltjestoetsen)

Help - Geeft informatie over het actieve wapen
Del - Starten van het P.P.D.
Esc - Dwing de BioShifter om het huidige lichaam te verlaten
Backslash (\-toets) - Achterom kijken

Caps Lock - Plattegrond tonen/verbergen
Numeriek '+' - Plattegrond uitvergroten
Numeriek '-' - Plattegrond verkleinen
Ctrl en '+' - Plattegrond lichter maken
Ctrl en '-' - Plattegrond donkerder maken

F1 tot F3 - Actieve wapen of voorwerp kiezen.

Esc en ~ - Snel Stoppen


MUISBESTURING
-------------
Wanneer je de muis als besturingsmiddel hebt gekozen kun je 360 graden
draaien door de muis naar links en naar rechts te bewegen. De beschikbare
muisknoppen (RMB, MMB, LMB - Rechter, Middelste en Linker Muisknop) zijn
volledig instelbaar en kun je gebruiken om te vuren, lopen, rennen of
zijwaarts gaan, enzovoort. Denk eraan: alle toetsen kunnen ook gebruikt
worden in combinatie met de muis.


TOT SLOT
--------
We hopen dat je net zo zult genieten van Genetic Species als wij
hebben genoten van het maken ervan.

Om op de hoogte te blijven over toekomstige verbeteringen en
informatie kun je de website van Vulcan bezoeken:
www.vulcan.co.uk
En de Genetic Species ontwikkelaars pagina:
www.marble-eyes.dk

KIJK UIT NAAR DE Genetic Species Level Creator CD-Rom, BINNENKORT VERWACHT

Genetic Species CD-ROM
copyright 1998 Vulcan Software Ltd & Marble Eyes. Alle Rechten Voorbehouden.


