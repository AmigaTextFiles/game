VULCAN SOFTWARE LIMITED
presenterer i samarbeid med
MARBLE EYES

G E N E T I C  S P E C I E S
Amiga CDRom


INSTALLASJON PÅ HARDDISK
------------------------
Genetic Species kjører fint fra CD platen og krever ikke å installeres
på harddisk, men du må installere forskjellige bibliotekfiler fra 'Install'
katalogen, avhengig av din datamaskin.


EIERE AV GRAFIKKORT
-------------------
Hvis du har et grafikkort bør du installere RTG systemet. Dette vil
plassere forskjellige filer i din libs-katalog på harddisken, og vil la deg
velge forskjellige skjermmoduser når du starter Genetic Species.


AHI LYD-STØTTE
--------------
Genetic Species bruker AHI lydsystemet, som tillater flere lydkanaler
og stereo-lydeffekter (også uten lydkort). Dette bør installeres før du
starter Genetic Species.


PICASSO 96 EIERE
----------------
Hvis du har et Picasso grafikkort er det et eget installasjonsprogram
som vil plassere de påkrevde bibliotekene på harddisken din. Hvis du har et
Picasso kort vil du sannsynligvis ha de påkrevde filene, så du bør
kontrollere at dette ikke er en eldre versjon enn den du har.


CD MUSIKK
---------
Genetic Species inneholder super CD musikk som blir spilt mens du
spiller. For å få mest mulig ut av denne lydgleden bør du koble CD-ROM
spillerens ut-linje til en god forsterker, og sørge for at volumet er høyt!
Genetic Species bruker også Amigaens lyd-linjer for alle lydeffekter i
spillet.


DE FØRSTE INTRYKKENE
--------------------
Når du har installert de forskjellige biblioteksfilene vil du kunne
starte Genetic Species ved å dobbelklikke på ikonet på CD'en.

Det første som kommer er en kreditteringssekvens, som er vår sjanse
til å fortelle deg hvem alle de 'hardt arbeidende folkene' er som har brukt
mange søvnløse netter på å gi deg Genetic Species. For å hoppe over
kreditteringssekvensen kan du trykke på venstre musknapp.

Nå kan du lene deg tilbake og imponeres av den utrolige 3D-baserte
intro-animasjonen som setter stemningen for det som kommer etterpå, og som
gir deg en liten innsikt i den nåværende situasjonen i Genetic Species
verdenen. Du kan avbryte intro-animasjonen med å klikke på en musknapp.
Vennligst merk at intro-animasjonen ikke gjør nytte av grafikkort.


KONFIGURERING
-------------
Etter intro-sekvensene blir det første du ser innstillings-skjermen.
Ved å bruke piltastene og retur-tasten kan du konfigurere Genetic Species
til å passe med din Amiga.

Du har mange valg tilgjengelig som endrer på oppførselen til Genetic
Species. Du kan endre på mange elementer, som skjermstørrelse, lydoppsett,
detaljnivå og kontrollmetoder. Avhengig av din Amiga vil du snart finne den
rette balansen for å få Genetic Species til å oppføre seg med best mulig
hastighet og klarhet for ditt system.

Hvis bildehastigheten er en viktig faktor når du velger dine
innstillinger kan du skrive 'framecount' som en nivåkode, og du vil da få
frem en teller som viser bildefrekvensen mens du spiller.

Når du er fornøyd med innstillingene dine kan du lagre dem til
harddisken slik at Genetic Species vil settes opp slik du vil ha det neste
gang du starter det.

Når du er ferdig med innstillingene kan du velge 'Koble fra' for å
begynne å spille Genetic Species.


KONFIGURASJONSINNSTILLINGENE I DETALJ
-------------------------------------

Vindustørrelse

Bestemmer størrelsen på det synlige spilleområdet. Denne innstillingen
har størst innflytelse på spillets hastighet.

Gulv & Tak detaljer

Detaljnivået på gulvet og taket kan settes til høy, lav eller slås av.
Lavt detaljnivå gir en 10-20% forbedring i hastighet i forhold til høyt
detaljnivå.

Luminans-faktor

Er alt for lyst i mørket av graven din, eller blir de lyse
sol-refleksjonene en plage slik at du ikke ser noe på monitoren? Øk eller
reduser lysnivået her.

Lyd av/på

Hvis du vil endre AHI-modus må du slå av lyden, gå ut av menyen, gå
inn i lyd-menyen igjen og slå på lyden. En AHI-forespørsel vil komme frem,
og du vil kunne velge et nytt modus eller en annen miksefrekvens. Merk: Å
slå av lyden kan også øke hastigheten på spillet med 8-20%.

Kanaler

Avhengig av hvilket AHI-modus du bruker kan du få opp til 16 kanaler
med lydeffekter. Vi anbefaler at du bruker AHI-modusen "Paula: DMA 8 bit
stereo" for best ytelse på Amigaer uten lydkort. Du vil da begrenses til 4
kanaler.

Volum

Øk volumet for å balansere Amiga-lyd og CD-musikk. Merk at ekstrem
økning her kan forårsake at lyden blir forvrengt.

Spillerkontroll

Her kan du velge hvilke taster du vil bruke for å styre BioShifter.

Muskontroll

Slå av/på musen - trenger vel ingen forklaring?

Følsomhetsfaktor

Noen mus er mer følsomme enn andre. Med denne innstillingen kan du
bestemme hvor raskt BioShifter skal snu seg når du beveger musen.

Kontrollmetode

Å bevege musen til venstre vil snu BioShifter med klokken. Hvis dette
ikke er logisk for deg kan du endre på denne innstillingen for å reversere
retningen.

Fleroppgavekjøring av/på

Hvis du må beholde operativsystemet og programmer som kjører bør dette
valget være på. Hvis du slår av fleroppgavekjøring vil alle programmer
fryse, og spillet øker i hastighet med 3-4%. Å slå på igjen dette valget
vil tilbakestille ditt system.

Buffring

Virkelig avansert innstilling for de med grafikkort som fungerer best
med enkel buffring. På AGA-systemer bør du alltid bruke dobbel buffring!

Grafikkmodus

En finesse for eiere av grafikkort: med denne innstillingen kan du
tvinge Genetic Species til å ikke bruke AGA istedenfor RTG. Dette har ingen
virkning på systemer som bare har AGA.

Språkvalg

Takket være ATO kan du velge yndlingsspråket ditt her.

CD musikk av/på

Hvis CD-ROM enheten din ikke oppfører seg som den skal kan du prøve å
slå av CD musikken.

Ammo-visning av/på

Forstyrrer de flotte transparente ammo-tellerne og helsemålerne deg?
Skru dem av her.

Vanskelighet normal/enkel

Denne innstillingen bestemmer skadefaktoren i spillet. Reddharer vil
velge den enkle innstillingen og de virkelig tøffe vil velge normal.


BAKGRUNNSHISTORIE
-----------------
Siden begynnelsen av det 21. århundre har de fler- og internasjonale
selskapene vunnet ny makt.

Innen slutten av århundret var global sikkerhet, handel og vitenskap i
lommene til noen få hundre personer. Industrikomplekser og
forskningsstasjoner hadde blitt etablert i rommet og på månen, hvor
forskningen ikke ville bli hindret av miljømessige eller etiske hensyn.

Grunnet skarp konkurranse og sikkerheten til forskningen fikk alle som
var ansatt hos firmaene operert inn kontrollmekanismer for å sikre full
lojalitet. Grunnet fri konkurranse oppstod små lokale kriger mellom
selskapene. Disse krigene ble utkjempet overalt i solsystemet - også på
jorden. Som et resultat av dette ble resten av menneskeheten holdt som
gisler.

Ved begynnelsen av det 22. århundre hadde en skjult allianse blitt
etablert mellom land som i ønsket å i hemmelighet undergrave selskapenes
makt. Denne alliansen var kjent som Counter Force Alliance (C.F.A.), selv
om deres styrke ikke var like stor som den til selskapene, og ingenting
kunne oppnås før noe endret maktbalansen. Det skjedde i 2208.


DAGENS DATO
(C.F.A. Internt notat)
----------------------
De Nepentianske forskningslaboratoriene på den fjerne siden av Magnus
krateret ble tilsynelatende overtatt av en ukjent makt. Observasjoner
indikerer at det har foregått intense bakkekamper i nærheten av basen.
Disse kampene har involvert minst tre selskaper. For to dager siden så
kampene ut til å avta, men vi har enda ikke vært i stand til å finne ut
hvem som vant - om noen gjorde det. Gjennom hele dagen har vi kunnet spore
militære ferger som frakter tropper og last fra den gjenværende månebasen
Cantex Supply Station. Kilder har informert oss om at målet er
gruveasteroiden Atlas som kretser rundt månen.


Gruveasteroiden Atlas
---------------------
Gruveasteroiden Atlas blir nå konvertert til et romfort, bevæpnet med
kraftige romvåpen. Det er ukjent av hvilken grunn denne omformingen finner
sted, men vi mistenker at den kan bli en trussel for Jorden. De nye
alliansene mellom de gjenværende militære selskapene, det Nepentianske
Forsvarstriangelet og Lantaz Milsec, (som eide de ødelagte månebasene)
indikerer en kjennskap til en kommende katastrofe.

I går ble 2 av 3 militære månebaser oppløst i noe som ser ut som
ulykker som involverte opplagrede atomvåpen. Vi mistenker at de var
selvødeleggelses-handlinger ment å ramme en ukjent fiendlig angriper.

Vi trenger sårt informasjon om den nåværende situasjonen!


Start på C.F.A. overføring
--------------------------
I noen år har vi plantet prototyper av 'BioShifter' i mange av
selskapenes bygningskomplekser. Denne mobile enheten er i stand til å ta
kontroll over mennesker, kyborger og droider gjennom bruk av elektroniske
implantater.

Vi har nettopp aktivert en av disse BioShifterne i Cantex Supply
Station, fra hvor brorparten av troppene og forsyningene sendes ut i
rommet.

La oss håpe at vi får informasjonen vi trenger.

Slutt på overføring


BIOSHIFTER INITIALISERING
-------------------------
Du er den første BioShifter som aktiveres i Cantex Supply Station.

Så snart dine monterte kameraer er aktivert vil det forstyrrede bildet
bli klarere og gi deg et bilde av dine omgivelser i et 3D 'førsteperson'
perspektiv.


OPPDRAGETS MÅL
--------------
Plottets fremtreden i Genetic Species er bi-lineært. Dette betyr at du
må fullføre visse oppdrag før du kan fortsette til senere nivåer. Hvilken
rekkefølge du utfører oppdragene i er helt opp til deg. Følg nøye med når
du får briefing om oppdragene, og vær alltid oppmerksom. Ikke ta noe for
gitt!


DINE OMGIVELSER
---------------
3D miljøet presenteres i flott teksturbelagt og lyssporet stil, og lar
deg med en gang få en god følelse av omgivelsene.

Nivåene i Genetic Species er delt opp i flere platformer, og hver
platform er forbundet med heisterminaler som du kan bruke fritt. Denne
konstruksjonsmåten kommer til sin rett når du må forlate hele seksjoner
hurtig i tilfelle nivået ødelegges eller i situasjoner hvor du møter
overveldende mange fiender.


MØBLEMENT & EFFEKTER
--------------------
I de forskjellige nivåene vil du finne interaktivt møblement som dører
og skap som kan åpnes og lukkes, selv om noen av disse først må låses opp
med et nøkkelkort eller en bryter.

Dataterminaler kan finnes på forskjellige steder i nivåene. Disse lar
deg kontrollere spillets konfigurasjoner.

Det er også skjulte BioShiftere som kun er synlige for deg. Disse ble
plassert der av C.F.A. Aktiver dem (med å gå over dem) og de vil lagre din
nåværende posisjon. Dette er nyttig hvis du plutselig oppdager at du er
'død', da det vil la deg begynne på nytt der du sist lagret.

I tillegg til skjulte passasjer og mange merkelige arkitektoniske
særegenheter vil du finne forskjellige ting og objekter. Du vil kunne finne
alt fra eksploderende tønner til energiansamlinger. Noen av disse bør man
unngå, mens andre, som f.eks energiansamlingene, kan entres for å fylle opp
energinivåene. De fleste objektene kan brukes, plukkes opp eller ødelegges,
men du bør bruke enkelte av disse forsiktig da de kan hjelpe deg mye med å
fullføre oppdragene.


KARAKTERER
----------
Det er mange interessante og skremmende fiender i Genetic Species, alt
fra Ingeniører til Ansiktsgripere. Hver fiende er unik og har sine egne
egenskaper, svakheter og våpen, som alle utgjør en forskjellig trussel.


KUNSTIG INTELLIGENS
-------------------
Denne teksten ble skrevet for å gi spillerne av Genetic Species en
innsikt i strukturene for kunstig intelligens og motstanden til fiendlige
enheter, for å gi en skikkelig og mer balansert utfordring. Mange timer har
gått med til å utvikle AI strukturene som definerer personligheten og
oppførselen til monstrene i forskjellige situasjoner.

Når du begynner på et nivå vil alle fiender være satt i 'spaser'
modus. I dette moduset vil fiendene gå fritt rundt på nivået og lete etter
inntrengere. Hvis spilleren lager noen lyder, f.eks ved å skyte med et
våpen, vil alle fiendene som hører det beregne den enkleste ruten til
lydens opprinnelse, for så å bevege seg nærmere og undersøke. Dører er
generelt sett ikke noe problem for fiender, såfremt de kan åpnes og/eller
låses opp av den aktuelle fienden.

Når spilleren er i kamp vil noen fiender kunne rope etter hjelp, og
dermed tiltrekke sikkerhetsenheter innen en viss omkrets fra kampområdet,
med mindre sikkerhetsenhetene allerede er i 'Bevokt' modus.

Når spilleren befinner seg i fienders synsfelt vil fienden avgjøre hva
den gjør basert på agresjonsnivå, helse, skader, antallet venner og
avstanden til spilleren. Med mindre fienden er dødelig såret eller ganske
enkelt en feiging vil den gå over i angrepsmodus. Da er dens eneste mål å
komme innen rekkevidde til inntrengeren og drepe ham.

Selv om spilleren slipper utenfor synsfeltet og ikke lager noe lyd vil
fienden fortsette å følge ham i den samme retningen som spilleren, helt til
den møter en blindvei. Den vil sette opp en visuell referanse (også kalt en
'lapp') til din siste synlige posisjon.

Denne 'lappen' kan forandre posisjon mens fienden jakter på deg, men
når den møter en blindvei vil den gå tilbake til 'lappens' originale
posisjon og så gå ut til andre områder for å se om den kan finne deg der.

Fra tid til annen vil fienden avgjøre å foreta en retrett, få panikk
eller løpe vekk i en tilfeldig retning fra den siste kjente posisjonen til
spilleren. Det kan være en god ide å ødelegge flyktende fiender, da de har
en tendens til å spre rykter om din lokasjon til andre fiendlige kamerater.
Du bør være oppmerksom på at fiender vil angripe deg kraftig hvis de ikke
har noen annen måte å unngå deg på. Husk på det når du jager en flyktning
inn i en blindvei.

Som tidligere nevnt vil noen enheter bevokte viktige områder i
spillet. De har en helt annen måte å oppføre seg på, som gjør at de er
lojale og blir på sin post. Det er mulig å utløse alarmer som vil
distrahere dem og få dem til å gå vekk fra sitt oppdrag, men de er alltid
veldig agressive når du invaderer deres territorie.


INFORMASJON OM FIENDENE
-----------------------

Sikkerhetssoldat

En vanlig soldat som jobber for selskapene. Han har en lett drakt som
tåler noen få direkte treff. Sikkerhetssoldater går rundt I korridorene på
basen og skyter på inntrengere med deres .44 pistoler, og de stopper aldri
for å stille spørsmål først. Deres implantater er av dårlig kvalitet og de
er dermed sårbare for probeangrep.

Sikkerhetsoffiser

Sikkerhetsoffiserer er tøffere, hurtigere og slemmere enn vanlige
soldater. De bærer oppgraderte ergo-drakter og bærer med seg en .44
automatpistol. Implantatene deres er enkle for å beholde menneskelig
intelligens og initiativ. Viktige rom er ofte tilgjengelige for
sikkerhetsoffiserer.

CyberSpeider

Grunnstenen i de automatiserte forsvarsstyrkene. Svevende noen fot
over bakken er de dødelige i forlatte korridorer på grunn av hastigheten
deres. Den lille mengden menneskelig kjøtt og hjerne som er igjen er skjult
i en ståleske. Implantatene deres er beskyttet av ekstra kretser som gjør
det vanskelig å overta dem uten å drepe dem.

Ansiktsgripere

Dette genetisk fremstilte vesenet har ikke noe offisielt navn. Vi tror
at det er en ny prototype på en kriger-enhet som har unsluppet fra et
laboratorie. Den er tilsynelatende i stand til å reprodusere seg uten
kunstig hjelp. Da det er den perfekte til å invadere baser er den ekstremt
hurtig, og da den også kan spytte syre blir den et veldig farlig vesen. De
har ingen implantater, men deres genetiske kontrollmekanismer er veldig
sårbare overfor overtakelser.

Ingeniør

Også kjent som de 'Skitne Rottene'. Ingeniørene sørger for å holde
basene gående. De bærer ikke noen rustning, og implantatene er primitive,
men de blir blodtørstige bare de ser en inntrenger. Hvis de kommer for nært
deg vil de prøve å hugge deg i småbiter med brannøksen sin. Vis ingen nåde,
bare drep dem. Ingeniører trengs også for å få tilgang til enkelte
systemer.

Kommandant

Befalet som har kommandoen over basen er det tøffeste og farligste
mennesket du vil møte. Han kaster dødelige granater på inntrengere. Noen
begrensede områder er bare tilgjengelige for kommandanter eller for vesener
som bærer kommandantens tilgangskort.

Zombie

Zombier er ofre for onde genetiske eksperimenter. De sleper sine
råtnende lemmer etter seg. De er trege, men også vanskelige å drepe.
Lyddempede våpen er ikke så veldig kraftige, men Zombier vil fortsette å
skyte på deg allikevel. Deres implantater har vanskeligheter med å
kontrollere deres ødelagte hjerner, og å overta dem er ofte den enkleste
måten å gi dem evig fred på.

Gelemann

Lite er kjent om dette avskyelige vesenet, men Gelemannen er en annen
genetisk skapning som ble laget for miljøer med ekstreme trykk.

Mantis

Lite er kjent om disse vesnene. De har et slags Psi-våpen.

Mekanoid

Sterke forsvarsenheter som bærer dødelige Flechette våpen. 90% av
kroppen deres har blitt mekanisert og utrustet til å kunne motstå ekstreme
mengder skade. Deres implantater er strenger, og et P.P.E. angrep uten å
stoppe dem vil skade dem kraftig. Merk at de er begrenset til krigføring og
kan ikke håndtere skjøre objekter som nøkkelkort eller små våpen.

Forsker

Forskningspersonalet fra laboratoriene. De bærer ikke noen rustning,
men kan ha svake våpen. Implantatene deres er ikke laget for å motstå et
probeangrep, så er kan lett overtas. Noen områder er kun tilgjengelige for
forskere.

StormTrooper

Agressive kommandosoldater med hovedopplæring i å finne og drepe
inntrengere. Standardvåpenet er en laserrifle som de gjerne vil bruke til å
skyte på deg med. Rustningen deres er lett for å gi dem maksimal mobilitet,
og implantatene er av middels kvalitet.

Kameleon-soldat

Huden til kameleon-mannen har blitt endret til å kamuflere kroppen.
Dette fungerer best når han står i ro. Kamuflasjefeltet vil kun brytes når
han skyter eller treffes av skudd, slik at du kan se det ynkelige mennesket
innenfor. Høyhastighets-riflen kameleonsoldatene bærer er for farlig til å
ignorere, så ikke gjør det. Implantatene vil motstå heftige angrep.

Ulvehode

Denne tobeinte drapsmaskinen er en av de farligste enhetene. På
venstre armen har den montert en rakettkaster. Du gjettet riktig -
rakettkastere er usunne for helsen din. Noen enheter kommer med en Vulcan
minigun istedenfor. Kontrollimplantatet til denne enheten vil kun slås av
hvis den stoppes.

Rompilot

Når de ikke styrer romskip er pilotene forståelig nok i dårlig humør.
Rompiloten bærer en granatkaster som skyter stoppe-granater som kan stoppe
selv den største bøllen. De upraktiske romdraktene begrenser mobiliteten
noe, men beskytter mot vakuum- og probe-angrep.

KampKyborg

KampKyborger er forbedrete, tungt utrustede mennesker som er i stand
til å bevege seg i stor fart. De bærer flammekastere for å grille fiender.
På grunn av deres avdekkede overkropp er implantatene svake sammenlignet
med holdbarheten på kroppen.


BIOSHIFTER KONTROLL
-------------------
Da du er en mobil BioShifter har du muligheten til å bevege deg i alle
retninger: fremover, bakover, sidelengs og roterende. Du kan også gå, løpe,
se bak deg, bruke utstyr og terminaler, åpne dører, plukke opp objekter og
avfyre våpen.


PORTABEL PROBE ENHET (P.P.E.)
-----------------------------
Din BioShifter har en innebygget Portabel Probe Enhet (P.P.E.) som kan
brukes til to ting.

Den første funksjonen er å la deg se hva du har i vente i fremtiden. I
det du frigjør proben vil du se 'det den ser' ved hjelp av et innebygget
mikrokamera (Det Tredje Øye). Du kan styre P.P.E. i ferden fremover ved å
bruke piltastene for å styre den rundt hjørner og ned korridorer (dette er
veldig nyttig hvis du har lite utholdenhet og vil vite hva som venter
lengre fremme). Proben vil bare virke i ca. 5 sekunder før overføringen
avbrytes eller den slutter å fungere før tiden hvis den treffer en vegg
eller en dør. Merk at mens du kontrollerer P.P.E. er din vertskropp uten
forsvar og sårbar for fiendlige angrep.


P.P.E. BRUKT TIL Å OVERTA VESENER
---------------------------------
Den andre funksjonen til P.P.E. er den viktigste, og et nødvendig
element for å ha suksess i oppdragene.

Hvis du allerede har stoppet en karakter (se Stopping) kan du styre
proben rett på den stoppete karakteren. Hvis du lykkes vil ditt Bio program
starte en Cerebral Cortex inntrenging gjennom Vesenets Identifikator
implantat og livskraften din vil overføres til den karakteren og la deg
kontrollere og bli den karakteren så lenge du lever.

Sekvensen er hurtig og brutal, men så snart den er vellykket vil du
kunne se din tidligere vert falle til gulvet mens perspektivet endres.

Å ta over andre karakterer er nødvendig i enkelte oppdrag. Du må
kanskje bli en Ingeniør for å bruke en bestemt maskin, eller kanskje en
Vitenskapsmann for å få tilgang til et sikret vitenskapelig laboratorium,
eller kanskje tilogmed en Ansiktsgriper for å få hurtig 'nær en dør' utgang
fra skremmende situasjoner.


Å PLUKKE OPP OBJEKTER & VÅPEN
-----------------------------
Du har muligheten til å holde opp til 3 ting (objekter eller våpen)
som kan nås under spillet ved å trykke på funksjonstastene F1, F2 eller F3.

Standardvåpenet ditt ligger alltid lagret i F1 posisjonen.

Når du løper over et objekt (som kan plukkes opp) vil det automatisk
legges i et av dine ledige lagre. Hvis alle lagre er fulle og du vil veksle
et av dine nåværende objekter mot det nye kan du stå over det nye objektet
og trykke enten F2 eller F3 for å foreta byttet.

Du kan også få informasjon om ditt aktive objekt eller våpen med å
trykke og holde nede hjelp-tasten på tastaturet.


VÅPEN
-----
Våpenarsenalet i Genetic Species er et av de mest brutale noe
Amigaspill noensinne har hatt, og strekker seg fra Elektriske bor,
Granatkastere til Rakettskytere. Du vil aldri være hjelpeløs når du møter
utrolige odds. Når du tar over enkelte karakterer vil du automatisk ha
tilgang til deres våpen, men mange våpen ligger også spredd rundt.

Husk på at muligheten til å bruke enkelte våpen kun gis til enkelte
karakterer, så vær forsiktig og velg nøye når du tar over et annet vesen.


VÅPNENE I DETALJ
----------------
Det er mange våpen som er tilgjengelige i Genetic Species, men her er
en kort liste over de vanligste.

MINI GUN
Ammotype: KULER
Fastmontert - Ekstrem skuddtakt - Støyende

44 PISTOL
Ammotype: SLUGS
Middels skuddtakt - Standard utgave - Mye ammo - Støyende

FLECHETTE
Ammotype: METAL SLIVERS
Middels rekkevidde - Høy dødelighet - Høy skuddtakt - Lite ammunisjon

TAZER
Ammotype: ELEKTRISKE LADNINGER
Masse ammo - Lav rekkevidde - Kan stoppe fiender - Stille

FLAME THROWER
Ammotype: BENSIN
Fastmontert - Middels hastighet - Lav rekkevidde - Masse ammo
 
BRANNØKS
Nærkamp - Ubegrenset bruk

LYDDEMPET PISTOL
Ammotype: SLUGS
Mye ammo - Stille

LASER MINE
Ammotype: EKSPLOSIVER
Manuell bruk - Ekstremt dødelig - Bevegelsesfølsom
            
STUN LAUNCHER
Ammotype: STUN GRANATER
Minimal skuddtakt - Lav hastighet - Lav rekkevidde - Kan stoppe fiender

LASER RIFLE
Ammotype: FOTONER
Umiddelbart treff - Middels rekkevidde - Lang ladetid

PLASMARIFLE
Ammotype: PLASMABOLTER
Middels hastighet - Middels skuddtakt

INDUSTRIAL DRILL
Ammotype: Atomdrevet batteri
Nærkamp - Det dødeligste våpenet

ROCKET LAUNCHER
Ammotype: EKSPLOSIVER
Fastmontert - Høy dødelighet - Lite ammo

ASSAULT RIFLE
Ammotype: KULER
Høy skuddtakt - Høy hastighet

HÅNDGRANAT
Ammotype: GRANATER
Lav skuddtakt - Høy dødelighet


AMMUNISJON
----------
Våpnenes blod! Du vil snart merke at uansett hvor bra et våpen er, så
er det ubrukelig uten ammunisjon. Ammunisjonen kan samles gjennom nivåene,
men du bør være forsiktig med å ikke sløse da ikke noe er værre enn å være
fanget i en korridor med 6 fullt bevæpnede Droider og du kun har ett skudd
igjen! Da er det best å bruke det på deg selv! :)

Noen våpen (som brannøksen) har ubegrenset ammunisjon.


Å STOPPE KARAKTERER
-------------------
Det finnes spesielle stoppe-våpen. Disse avgir skarpt konsentrerte
elektriske energiladninger eller stoppe-gass, og hvis de brukes rett kan de
stoppe nesten alle levende vesener.

Noen ganger vil de stoppede vesnene vises i en frostblå farge mens
cellene deres midlertidig fryses, men i alle vellykkede stoppinger vil
karakteren holde seg i ro. Selv om det bare varer en kort stund skal det
være nok tid til at du kan frigjøre P.P.E. og ta over, eller ihvertfall
kunne løpe vekk.

Noen svakere våpen kan også stoppe karakterer, men de er ikke like pålitelige.


PORTABELT KART
--------------
For å hjelpe deg å holde styr på din virtuelle lokasjon er du også
utstyrt med en portabel kart-enhet som kan aktiveres eller deaktiveres ved
å trykke på en knapp, og som også kan skaleres til å fylle hele skjermen
eller deler av skjermen.

Du har også muligheten til å sette lysnivået slik at det kan vises
oppå det du ser for å la deg spille videre mens du ser kartet. Kartet bør
allikevel bare brukes som en omtrentlig oversikt over din lokasjon da
dataene kan være foreldet og ikke oppgi alle de skjulte lokasjonene.


TIPS OG TRIKS
-------------
Du vet aldri hva som kan skje i Genetic Species. Noen oppgaver er
djevelske og ikke alt bør ødelegges eller skytes vekk. Vær på utkikk etter
hemmelige passasjer og rom, og sørg altid for å bruke rett karakter til
oppgaven som ligger foran. Lykke til!


STANDARD TASTEKONTROLLER
------------------------
Venstre pil - roter mot venstre
Høyre pil - roter mot høyre
Pil opp - gå fremover
Pil ned - gå bakover

< - Gå sidelengs til venstre
> - Gå sidelengs til høyre
Gåing sidelengs kan også oppnås ved å holde nede den Høyre Amigatasten
mens du trykker venstre eller høyre piltast.

Mellomrom - Bruk dører, brytere, terminaler & heiser
Høyre Alt - Avfyr et våpen
Høyre Skift - Løp (Må bruke piltastene)

Hjelp - Vil gi deg informasjon om det aktive våpenet.
Del - Portabel Probe Enhet aktiveres
Esc - Tving BioShifter til å hoppe ut av vertskroppen.
Baklengs skråstrek - Se bak deg (iiik!)

Caps Lock - Veksle mellom visning av kart
Numerisk '+' - Forstørr kart
Numerisk '-' - Forminsk kart
Ctrl og '+' - Øk kartets lysstyrke
Ctrl og '-' - Minsk kartets lysstyrke

F1 til F3 - Velg våpen eller objekt.

Esc og ~ - Hurtig avslutning


MUSKONTROLL
-----------
Hvis du har valgt å bruke en mus som hovedenhet til styring kan du
rotere rundt i fulle 360 grader ved å bevege musen venstre eller høyre.
Musknappene som er tilgjengelige (RMB, MMB og LMB) kan du selv velge hva
skal brukes til, og de kan settes opp til å ta seg av skyting, gåing,
løping eller sidegåing osv. Merk: alle knappene kan også brukes mens du
bruker musen.


TIL SLUTT
---------
Vi håper at du liker Genetic Species like mye som vi likte å lage det.

For å holde deg oppdatert med nye forbedringer og informasjon bør du
besøke Vulcan sitt nettsted på
http://www.vulcan.co.uk
og Genetic Species Utvikler-side
http://www.marble-eyes.dk

VÆR PÅ UTKIKK ETTER Genetic Species NIVÅ-Editor CD-Rom SOM KOMMER SNART

Genetic Species CD-Rom
opphavsrettslig beskyttet 1998 Vulcan Software Ltd & Marble Eyes.
Alle rettigheter forbeholdes.


